---
authors: [Valerio Galano]
title: "Ep.23 - Informatica Vintage - La nascita di Play-Doh: pensare fuori dagli schemi"
layout: episode
episode_type: full
series: []
categories: [podcast]
tags: [informaticavintage,natale,pensierolaterale,play-doh,problemsolving]
seasons: 1
number: 23
date: Thu, 05 Dec 2019 06:00:12 +0000
audio: "episodes/PIC23.mp3"
audio_duration: 635
audio_size: 10156825
transcript: transcripts/srt/PIC23.srt
url: /episodes/23
aliases: 
  - /23
image: "images/covers/PIC23.png"
explicit: "no"
draft: false
type: podcast
---
L'episodio di oggi narra una storia i cui protagonisti hanno fatto fortuna grazie ad una geniale intuizione. Un esempio di come pensare fuori dagli schemi possa essere un modo per trovare soluzioni altimenti impensabili.<br /><br />Fonti:<br />Andrea Scianò - L'invenzione casuale della pasta Play-Doh - <a href="https://www.sciano.net" rel="noopener">https://www.sciano.net</a> /post/23/l'invenzione-casuale-della-pasta-play-doh <br /><br />Per sostenere il podcast:<br />Compra su Amazon partendo da questo link* - <a href="https://amzn.to/2MGITWk" rel="noopener">https://amzn.to/2MGITWk</a>  <br />Regalami un libro dalla wishlist - <a href="https://amzn.to/360s8Kx" rel="noopener">https://amzn.to/360s8Kx</a> <br /><br />Attrezzature:<br />Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br /><br />* Link affiliato: il costo di acquisto non sarà maggiore per te, ma Amazon mi girerà una piccola parte del ricavato. <br /><br />Per partecipare alla discussione:<br />Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />Canale Telegram - <a href="http://bit.ly/PicTelegram" rel="noopener">http://bit.ly/PicTelegram</a> <br />Profilo Instagram - <a href="http://bit.ly/picInstagram" rel="noopener">http://bit.ly/picInstagram</a> <br /><br />Per ascoltare il podcast:<br />Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />Youtube - <a href="http://bit.ly/picYT" rel="noopener">http://bit.ly/picYT</a> <br />Spotify - <a href="http://bit.ly/picSpotify" rel="noopener">http://bit.ly/picSpotify</a> <br />Itunes - <a href="http://bit.ly/picItunes" rel="noopener">http://bit.ly/picItunes</a> <br />Google - <a href="http://bit.ly/picGooglePodcast" rel="noopener">http://bit.ly/picGooglePodcast</a> <br />ForTune - <a href="http://bit.ly/picForTune" rel="noopener">http://bit.ly/picForTune</a> <br /><br />Altre informazioni:<br />Sito ufficiale - <a href="https://pensieriincodice.it" rel="noopener">https://pensieriincodice.it</a> <br /><br />Crediti:<br />Montaggio - Daniele Galano - <a href="http://bit.ly/2UkKzXk" rel="noopener">http://bit.ly/2UkKzXk</a> <br />Voce intro - Costanza Martina Vitale<br />Musica - Kubbi - Up In My Jam<br />Musica - Light-foot - Moldy Lotion<br />Cover e trascrizioni - <a href="https://it.linkedin.com/in/francesco-zubani-5957081a6" rel="noopener">Francesco Zubani</a>

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Buongiorno a tutti e ben ritrovati per un nuovo episodio di Pensieri in codice,
il podcast in cui parliamo di argomenti presi dal mondo del software, di internet e della
programmazione. Oggi raccontiamo una storia che non è direttamente legata all'informatica quanto
piuttosto ad un concetto che però dovrebbe essere caro ad ogni buon informatico. Per
l'episodio della rubrica informatica vintage di oggi, infatti, Andrea Chanot della pagina
Facebook Italian Developers ha deciso di raccontare una storia in cui i protagonisti sono stati in
grado di pensare fuori dagli schemi e di applicare cioè quello che viene comunemente definito il
pensiero laterale. Poiché lavorare con l'informatica, sia che si parli di programmatori o di analisti
o di tecnici o di qualsiasi altra figura mi venga in mente, significa trovarsi quotidianamente ad
affrontare la risoluzione di problemi che possono variare anche molto l'uno dall'altro, il pensiero
laterale è una tecnica di problem solving che può essere di grande aiuto quando ci sembra che
l'ostacolo che ci troviamo davanti sia insormontabile. Noi ne abbiamo già parlato nel primo episodio
di questo podcast, che ovviamente vi invito a recuperare se non l'avete già fatto, ma in
pratica applicare il pensiero laterale vuol dire analizzare un problema da angolazioni diverse,
cogliendo così dei dettagli che in una normale analisi potrebbero sfuggire. In questo modo sarà
possibile ragionare fuori dagli schemi ed elaborare così soluzioni che attingano a conoscenze e idee
al di fuori del dominio del problema. Prima di procedere dunque con la nostra storia ricordo
a voi di iscrivervi alla pagina facebook di Italian Developers dove troverete questa ed altre
storie sul mondo dell'informatica e ringrazio come al solito Andrea per aver raccolto le
informazioni e redatto il testo che ora andrò a leggervi. Quanto è importante guardare a ciò
che ci circonda con una prospettiva diversa? E soprattutto quando sembra che ogni cosa vada
per il verso sbagliato? Questa è la storia di una grande donna e della nascita di un'azienda
multimilionaria che ha dato vita ad uno dei giochi più famosi del mondo, Play Doh. Tutti da piccoli
ci abbiamo giocato ma pochi sanno che la sua creazione è del tutto casuale e soprattutto
dovuta alla carta da parati. Dal 1885 fino al 1950 circa il carbone era, ahimè povero ambiente,
il combustibile per riscaldamento più utilizzato negli Stati Uniti. Produceva il quadruplo dell'energia
rispetto al legno ma costava la metà. Oltre però al pessimo impatto ambientale vi era anche un altro
lato negativo per chi lo utilizzava e cioè la fuligine derivante dalla sua combustione. Per
le superfici non lavabili come la carta da parati, molto diffusa all'epoca, la fuligine era un vero
problema. Per le pulizie di primavera si usava un impasto di farina, acqua, sale e borace fatto in
casa e lo si faceva rotolare su e giù per le pareti tappezzate raccogliendo così la fuligine
depositata. Presto però le aziende iniziarono ad offrire detergenti per carta da parati premiscelati
ed in questo contesto si colloca appunto la Cootle Products Company, un'azienda manifattoriera
di prodotti per la pulizia ancora oggi esistente. Fondata nel 1920 a Cincinnati, Ohio, essa vive
una profonda crisi verso la fine degli anni 20, ma un giovane e brillante Cleo McVicker riesce
prima a risollevarne le sorti e dopo ad assumere suo fratello Noah. La svolta per loro avviene
quando i due siglano un accordo di fornitura con la catena di negozi Kroger, i quali chiedevano
un prodotto di pulizia per la loro carta da parati e toccò proprio a Noah inventare un composto morbido
e flessibile che fosse in grado di raccogliere tutta quella fastidiosa polvere. Il prodotto
Cootle divenne quindi il più grande detergente per carta da parati al mondo all'inizio del ventesimo
secolo, tuttavia le fortune iniziarono a cambiare negli anni 50. Cleo McVicker muore infatti in un
incidente aereo privato nel 1949. La moglie ormai vedova Irma eredita la compagnia e decide di
assumere suo figlio Joe e il suo genero Bill Rodenbaum per provare a colmare il vuoto che la
morte di Cleo aveva lasciato. Come se non bastasse dopo la seconda guerra mondiale con il passaggio
a riscaldamenti a petrolio, gas o elettricità, l'accumulo di fuligine sulla carta da parati non
è poi più questo gran problema ed il prodotto Cootle non viene più richiesto. Pure l'avvento
della carta da parati in vinile che può essere lavata con acqua e sapone concorre a complicare
ulteriormente le cose. E dato che apparentemente non c'è mai fine al peggio, mentre Cootle sta
praticamente fallendo, Joe ha una preoccupazione ben più grande. A 25 anni ha appena scoperto che
sta per morire. Gli viene infatti diagnosticata la malattia di Hodgkin, una rara forma di cancro,
e tutta la sua famiglia si stringe attorno a lui per aiutarlo compresa sua cognata Kai Zufall
che poi risulterà fondamentale nel proseguo di questa storia. Il marito di Kai è infatti un
dottore a Bellevue, New York, e convince Joe a farsi operare da loro. L'intervento purtroppo
non ha l'esito sperato e Joe viene subito rispedito a Cincinnati per passare lì i suoi ultimi giorni.
Mentre Joe effettuava cicli di terapia sperimentale a base di radiazioni che gli
permisero effettivamente di sconfiggere la malattia, nonostante dopo il trattamento i
medici gli abbiano sempre ricordato che sarebbe deceduto presto perché questi consideravano la
cura non sufficiente mentre in realtà egli non morì fino al 1992, di lì a poco nel New Jersey
sua cognata avrebbe avuto una brillante idea destinata a cambiare per sempre la sorte
dell'azienda. Kai è una maestra di scuola materna ed intenta a trovare metodi alternativi per la
modellazione dell'argilla, che risulta essere disordinata e troppo difficile da lavorare per
le piccole mani dei suoi giovani alunni e cerca dunque nuove idee per le decorazioni natalizie.
Quando legge un articolo riguardante la realizzazione di ornamenti per alberi di
Natale usando del semplice detergente per carta da parati, si chiede se Joe ne avesse mai sentito
parlare. Spinta da grande entusiasmo si reca nel primo negozio di ferramenta locale dove chiede
una confezione del detergente per carta da parati Cutol. Con estrema difficoltà, dato che il prodotto
era ormai in disuso, il negoziante riesce a trovare una lattina ed una volta appurata la non
tossicità della pasta, Kai chiede di testarla e darla ai bambini della sua classe. Essi adorano
modellarla creando le forme più svariate. In preda all'entusiasmo Kai chiama Joe e gli dice
puoi trasformare quella roba in un giocattolo. Spiazzato dalla stranezza di questa idea ma
subito intrigato dal suo potenziale, Joe si precipita fuori di casa e guardando gli
ordamenti dell'albero di Natale risponde mio dio lo faremo! Kai suggerisce persino il nome per la
sua scoperta, Play-Doh. Resasi conto della potenzialità dell'invenzione, intuisce che
avrebbe prodotto un giocattolo migliore del detergente originario. Così riesce a persuadere
i due a metter su una produzione in larga scala. Joe, suo zio Noah e Bill aprono una nuova filiale
chiamata Rainbow Craft Company con la quale iniziano a commercializzare il loro vecchio
prodotto con il nuovo nome suggerito. Woodward & Lothrop, grande magazzino di Washington DC,
è il primo a portare Play-Doh tra i propri scaffali. Macy e Marshall Field si interessano
presto al giocattolo e iniziano anche loro a proporlo ai propri clienti. Nel 1985 Play-Doh
compare nelle pubblicità televisive di Captain Kangaroo, Ding Dong School e Romper Room,
trasmissioni per bambini paragonabili alle nostre Bim Bom Bam, L'albero azzurro o Solletico. Ecco
che le vendite schizzano alle stelle. McVicker fa domanda di brevetto nel 1956 e questa viene
accolta il 26 gennaio 1965, lo stesso anno in cui Rainbow Craft viene venduta alla General Mills,
che la fonde poi con la Kenner Products nel 1971. Una nuova fusione con Tonka Corporation avviene
nel 1989 e due anni dopo Hasbro acquista quest'ultima, trasferendo Play-Doh e la sua
divisione Play School facendone quel fenomeno di ricreazione globale che tutti noi oggi conosciamo.
Bene, spero che questo episodio un po' diverso dal solito vi sia piaciuto. Voi fatemi sapere
cosa ne pensate con un commento o unendovi al gruppo Telegram di cui trovate il link in
descrizione. Sempre in descrizione trovate anche tutti i vari link per seguire questo progetto ed
eventualmente supportarlo. Io ne approfitto per avvisarvi che nel periodo natalizio non
usciranno episodi di Pensieri in Codice, quindi questo è l'ultimo per il 2019,
anche se in realtà stiamo provando a preparare una piccola sorpresa ma per ora non vi assicuro
nulla. Quindi come al solito vi ringrazio per aver speso un po' del vostro tempo ad
ascoltare questo podcast, vi auguro buone vacanze e vi do appuntamento a gennaio.

