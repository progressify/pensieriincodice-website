---
authors: [Valerio Galano]
title: "Ep.17 - Introduzione al Refactoring: migliorare il codice esistente"
layout: episode
episode_type: full
series: []
categories: [podcast]
tags: [codice,programmazione,refactoring,software,sviluppo]
seasons: 1
number: 17
date: Wed, 18 Sep 2019 05:00:21 +0000
audio: "episodes/PIC17.mp3"
audio_duration: 758
audio_size: 12127920
transcript: transcripts/srt/PIC17.srt
url: /episodes/17
aliases: 
  - /17
image: "images/covers/PIC17.png"
explicit: "false"
draft: false
type: podcast
---
Il Refactoring, una fase del processo di sviluppo del software troppo spesso sottovalutata. A cosa serve? Quali vantaggi porta al nostro codice? <br />
<br />
Fonti:<br />
Martin Fowler - Refactoring - <a href="https://amzn.to/3c0lU0X" rel="noopener">https://amzn.to/3c0lU0X</a> <br />
<br />
VOTA CON UN LIKE -> <a href="http://vota.pensieriincodice.it" rel="noopener">http://vota.pensieriincodice.it</a> <br />
<br />
Festival del podcasting<br />
<a href="https://festivaldelpodcasting.it/" rel="noopener">https://festivaldelpodcasting.it/</a> <br />
<br />


{{< support >}}

Attrezzature:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Il costo di acquisto non sarà maggiore per te, ma Amazon mi girerà una piccola parte del ricavato. <br />
<br />
Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
Profilo Instagram - <a href="http://bit.ly/picInstagram" rel="noopener">http://bit.ly/picInstagram</a> <br />
<br />
Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />
Youtube - <a href="http://bit.ly/picYT" rel="noopener">http://bit.ly/picYT</a> <br />
Spotify - <a href="http://bit.ly/picSpotify" rel="noopener">http://bit.ly/picSpotify</a> <br />
Itunes - <a href="http://bit.ly/picItunes" rel="noopener">http://bit.ly/picItunes</a> <br />
<br />


{{< credits season="season1" >}}

<!-- more -->

## Testo dell'episodio

Pensieri in codice, idee dal mondo del software a cura di Valerio Galano.
Buongiorno a tutti e ben ritrovati qui su Pensieri in codice, il podcast in cui parliamo
di argomenti presi dal mondo del software, di internet e della programmazione. Prima di iniziare
con l'argomento di oggi volevo ricordarvi un paio di cose. La prima è che Pensieri in codice è
candidato come podcast emergente del 2019 e se volete darmi una mano a scalare la classifica
allora mettete un attimo in pausa questo episodio e andate sul sito vota.pensieriincodice.it,
vi lascio anche il link in descrizione e vi apparirà un post Instagram al quale non dovrete
fare altro che mettere un like. Vi ricordo inoltre che il 12 ottobre 2019 sarò a Milano per il
festival del podcasting, quindi se vi va può essere un'occasione per incontrarci e passare
un po' di tempo insieme. Per organizzarci potete contattarmi sia su Instagram che sul gruppo
Telegram, trovate tutti i link in descrizione. Ora però bando alle ciance e iniziamo con
l'argomento di oggi. Qualsiasi programmatore che si sia mai trovato nella condizione di
dover modificare del codice scritto tempo addietro sa bene che molto spesso tale codice
può rivelarsi piuttosto complicato da mantenere e può richiedere un tempo considerevole per
l'aggiunta di nuove funzionalità. Non importa che magari siamo stati noi stessi a scrivere il codice
che ora stiamo cercando di modificare, se non abbiamo messo in atto delle strategie necessarie
per renderlo leggibile allora probabilmente incontreremo un bel po' di difficoltà. Noi ne
abbiamo già parlato nell'episodio numero 5, quello sulla qualità del codice, che nel caso non
abbiate ascoltato vi invito a recuperare e vi metto il link in descrizione. In questo episodio
abbiamo detto che un codice poco chiaro rallenta lo sviluppatore e addirittura in casi estremi può
portare persino i progetti al fallimento. In quello stesso episodio parlavamo anche del fatto che ci
fossero delle tecniche da tenere a mente e da applicare durante la scrittura del codice così da
poter evitare di avere eccessivi problemi in futuro. Tuttavia se ormai ci troviamo a lavorare
su un codice già esistente che però soffre di queste limitazioni dovute alla scarsa qualità è
il refactoring, quell'attività che può venirci in aiuto e salvarci la giornata. Il refactoring è
infatti quella fase del processo di sviluppo che consiste nel operare sul codice al fine di
migliorarlo e renderlo più leggibile. Si tratta in pratica di una serie di piccole operazioni da
applicare una dopo l'altra per trasformare quello che è un codice confuso e magari poco comprensibile
in qualcosa che sia facilmente leggibile da chi dovrà lavorarci su. E attenzione io ho usato le
parole serie di piccole operazioni ma non lasciatevi ingannare perché Martin Fowler nel suo
libro Refactoring, di cui vi lascio un link in descrizione, individua e descrive approfonditamente
e con abbondanti esempi oltre 70 tecniche diverse che possono essere applicate ad un codice per
migliorarne la leggibilità. Ovviamente non tutte queste tecniche possono essere applicate insieme
e serve una chiara comprensione di ciascuna per capire quando esse siano necessarie, quando sia
possibile applicarle e quando valga effettivamente la pena di farlo. Questa serie di cambiamenti però
interessano solo specifiche porzioni del codice e devono essere eseguite in modo da non intaccare
né il funzionamento né l'utilizzo da parte degli altri e per altri intendo sia i programmatori che
quel codice lo utilizzano sia altro codice che si appoggia ad esso per elaborare un qualcosa.
Questo vuol dire che quando io faccio Refactoring su una porzione di codice allora potrò modificare
solo la struttura interna di tale codice, salvo ovviamente particolari casi che approfondiremo
magari in un altro episodio. Ad esempio se ho una libreria che prende in input una serie di dati e
sulla base di essi restituisce un certo output, dopo che ne avrò ristrutturato il codice molto
probabilmente questa libreria sarà estremamente differente al proprio interno ma dovrà comunque
continuare a prendere in input quei dati e restituire quello stesso output. Per semplificare
al massimo immaginiamo un software che calcola il perimetro di un quadrato prendendo in input la
lunghezza del lato. Ovviamente è difficile sbagliare il codice di un programma così semplice
ma fingiamo che sia stato scritto in modo poco chiaro. Se noi volessimo applicare un'operazione
di refactoring potremmo cambiare completamente il codice del software a patto che esso continui
a prendere la larghezza del lato in input e continui a restituire il perimetro del quadrato
corrispondente. Dunque la definizione che anche lo stesso Fowler dà nel proprio libro è qualcosa del
genere. Il refactoring è quell'operazione di ristrutturazione della struttura interna di un
codice che ha il fine di renderlo più facile da capire e da modificare senza cambiarne il comportamento
osservabile. Dal punto di vista pratico per poter ottenere un risultato del genere magari operando
su un codice complesso e senza provocare danni il refactoring si applica come un susseguirsi di
piccole modifiche seguite da test completi delle funzionalità. Quindi va da sé che disporre di una
buona batteria di test automatizzati può aiutare enormemente nelle operazioni perché in pratica
quando ristruttureremo il nostro codice opereremo nel seguente modo. Applicheremo una modifica
magari estrarremo un parametro da una funzione o sposteremo delle righe in un metodo esterno
e poi lancieremo tutti i test per assicurarci che tutto funzioni ancora come prima. Poi faremo
un'altra piccola modifica e via di nuovo con i test e così via fino al termine delle modifiche.
A seconda della quantità di codice da ristrutturare quindi l'attività di refactoring può richiedere un
impegno non indifferente e portare via molto tempo allo sviluppatore. Per questo motivo e anche perché
non stiamo parlando di un'attività meccanica ma di qualcosa che richiede molta concentrazione è
sconsigliato cercare di affiancarla ad altri processi come ad esempio la scrittura di nuovo
codice. Secondo Fowler, ma su questo anch'io mi trovo perfettamente d'accordo, lo sviluppatore
deve dedicarsi separatamente alle operazioni di aggiunta di funzionalità e a quella di refactoring
senza cercare di sistemare un po' di codice vecchio qui e là mentre lavora il codice nuovo. Ciò
renderebbe infatti più pesante lo sviluppo nonché rischierebbe di introdurre nuovi bug e rendere
anche più difficile identificarne l'origine che a questo punto potrebbe essere imputabile sia al
nuovo codice che a quello ristrutturato. Questa separazione tuttavia è la ragione principale per
cui il refactoring viene considerato un'attività di secondo ordine rispetto allo sviluppo e viene
spesso bisfrattata e ignorata in fase di pianificazione. D'altronde ad un occhio poco
attento un'attività che impiega lo sviluppatore per giorni ma non produce alcuna modifica evidente
nel comportamento del codice può facilmente apparire come inutile ed essere etichettata
come una perdita di tempo. Tuttavia la verità è che il refactoring anche se non produce nuove
funzionalità ha il grande merito di trasformare cattivo codice in codice di qualità e ciò
esattamente come dicevamo nell'episodio 5 porta a enormi risparmi di tempo quando si deve appunto
manutenere o modificare quel codice. Perdere un po' di tempo a ristrutturare un codice oggi può
significare risparmiare tantissimo quando poi sarà necessario aggiungere delle funzionalità a quel
codice o quando sarà necessario aggiornarlo e questo miglioramento in fase di sviluppo e
manutenzione è la conseguenza di tre principali effetti del refactoring. Il primo di questi effetti
consiste nel fatto che le operazioni di ristrutturazione conducono quasi automaticamente
ad una rimozione delle duplicazioni nel codice. Isolare le responsabilità dei metodi, diminuire
il numero di istruzioni, trasferire i dati tramite parametri e tante altre piccole trasformazioni del
genere portano ad ottenere un codice più facile da riutilizzare e quindi diminuisce la necessità di
avere più codice ogni qual volta si debbano eseguire due operazioni simili. Capita spesso
infatti che quando si sviluppa non si abbia una conoscenza totale della codebase cioè
dell'insieme di codice che compone il progetto e senza saperlo si scriva un codice molto simile
ad uno già esistente oppure capita di dover fare in più punti operazioni molto simili ma di non
avere la possibilità di eseguire lo stesso codice dappertutto e quindi lo si riscrive quasi uguale.
In fase di refactoring tutte queste piccole imperfezioni vengono sistemate e il risultato è
quello di avere le stesse funzionalità con meno righe di codice e questo ci porta direttamente
alla seconda conseguenza del processo di refactoring. Meno codice più isolato e
meglio descritto rende il tutto più leggibile e comprensibile all'occhio umano. In questo modo
lo sviluppatore che capiterà a lavorare su quella porzione di codice non dovrà dannarsi per capire
quali funzionalità svolge, potrà essere più produttivo e il suo lavoro sarà anche più
piacevole. Infine la terza conseguenza dell'applicazione del refactoring renderà anche
più evidenti eventuali bug. Infatti in una funzione circoscritta che ha un unico compito da svolgere
e lo fa con poche istruzioni è molto più semplice individuare un errore di logica nelle operazioni.
In definitiva per come la vedo io fare refactoring conviene sempre ed è un'attività da prevedere
pianificare al pari dell'analisi dello sviluppo dei test eccetera. Applicandola nei miei progetti
ho anche potuto notare che è più conveniente se fatta a distanza di qualche tempo dall'inizio
dei lavori. Questo perché scrivere del codice e subito dopo ristrutturarlo spesso porta alla
necessità di altre ristrutturazioni in futuro mentre attendere di aver compreso al meglio il
dominio del progetto e di aver scritto una buona parte della codebase secondo me rende più
produttivo l'impiego di tempo perché c'è più materiale su cui lavorare e una maggiore visione d'insieme.
Anche per oggi siamo giunti alla fine di questo episodio io vi ringrazio per essere arrivati fin
qui e vi invito a farmi sapere la vostra opinione sull'argomento sia commentando che unendovi al
gruppo telegram sul quale stiamo avendo un sacco di discussioni interessanti trovate tutti i link
in descrizione. Se il podcast vi piace inoltre vi chiedo di condividerlo il più possibile e di farlo
conoscere a chi potrebbe essere interessato. Vi ricordo di andare a votare pensieri in codice
per il contest e se volete maggiori informazioni sul festival del podcasting potete visitare il
sito festivaldelpodcasting.it. Direi che per oggi è tutto io vi saluto vi ringrazio e vi do
appuntamento ad un prossimo episodio.

