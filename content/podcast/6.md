---
authors: [Valerio Galano]
title: "Ep.6 - Gli strati del Web"
layout: episode
episode_type: full
series: []
categories: [podcast]
tags: [darkweb,deepweb,internet,web,web30]
seasons: 1
number: 6
date: Wed, 27 Mar 2019 06:00:23 +0000
audio: "episodes/PIC6.mp3"
audio_duration: 581
audio_size: 9286216
transcript: transcripts/srt/PIC6.srt
url: /episodes/6
aliases: 
  - /6
image: "covers/PIC6.png"
explicit: "false"
draft: false
type: podcast
---
Internet, Web, Deep Web e Dark Web. Proviamo a fare un po' di chiarezza.<br />
<br />
Fonti:<br />
Tanenbaum, Wetherall, Reti di calcolatori - <a href="https://amzn.to/2MHSFYi" rel="noopener">https://amzn.to/2MHSFYi</a>  <br />
TCP/IP Definition - <a href="http://www.linfo.org/tcp_ip.html" rel="noopener">http://www.linfo.org/tcp_ip.html</a> <br />
The Deep Web vs. The Dark Web - <a href="https://www.dictionary.com/e/dark-web/" rel="noopener">https://www.dictionary.com/e/dark-web/</a> <br />
Hacker Lexicon: What Is the Dark Web? - <a href="https://www.wired.com/2014/11/hacker-lexicon-whats-dark-web/" rel="noopener">https://www.wired.com/2014/11/hacker-lexicon-whats-dark-web/</a> <br />
The birth of the Web - <a href="https://home.cern/science/computing/birth-web" rel="noopener">https://home.cern/science/computing/birth-web</a> <br />
<br />
Il primo sito Web - <a href="http://info.cern.ch/hypertext/WWW/TheProject.html" rel="noopener">http://info.cern.ch/hypertext/WWW/TheProject.html</a> <br />
<br />
Alcune effrazioni conosciute - <a href="https://haveibeenpwned.com/PwnedWebsites" rel="noopener">https://haveibeenpwned.com/PwnedWebsites</a> <br />
<br />


{{< support >}}

Attrezzature:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Il costo di acquisto non sarà maggiore per te, ma Amazon mi girerà una piccola parte del ricavato. <br />
<br />
Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
<br />
Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />
Youtube - <a href="http://bit.ly/picYT" rel="noopener">http://bit.ly/picYT</a> <br />
Spotify - <a href="http://bit.ly/picSpotify" rel="noopener">http://bit.ly/picSpotify</a> <br />
Itunes - <a href="http://bit.ly/picItunes" rel="noopener">http://bit.ly/picItunes</a> <br />
<br />


{{< credits season="season1" >}}

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Salve a tutti e ben ritrovati per questo nuovo episodio di Pensieri in codice,
il podcast in cui parliamo di idee prese dal mondo del software, di internet e della
programmazione. Come forse già saprete, in questo mese, marzo 2019, ricorre il trentesimo
anniversario della nascita di uno strumento che, negli ultimi anni, è entrato prepotentemente a
far parte delle nostre vite, e cioè il web. In occasione di questa ricorrenza vorrei parlare
un po' con voi di quelli che sono gli strati che lo compongono e provare quindi a inquadrare il
più precisamente possibile i concetti di web, deep web e dark web. Iniziamo quindi subito col
chiarire un punto, e cioè nonostante molto spesso si parli in modo indifferente di internet e web,
essi in realtà non sono la stessa cosa. Internet, infatti, è una rete mondiale formata da miliardi
di nodi interconnessi fra loro. Questi nodi possono essere server, computer, smartphone,
dispositivi indossabili, dispositivi IoT e, in generale, qualsiasi apparecchio che possieda un
indirizzo IP. Le origini di internet vengono fatte risalire ufficialmente al 1982, anno in cui venne
per la prima volta utilizzata la parola internet, e fu definito il protocollo TCPIP, che è il
fondamento sul quale si basa la comunicazione tra i nodi della rete. Fino ad allora esistevano
già delle reti di computer interconnessi fra loro, ma erano localizzate in specifiche aree,
come gli Stati Uniti o la Francia, ed erano di proprietà nazionale. Fu proprio da una di queste
reti, conosciuta come ARPANET, e sviluppata dal Ministero della Difesa americano a partire dagli
anni 60, che prese vita quella che noi oggi conosciamo come internet. Per quanto riguarda
il web invece, esso nacque nel 1989 da un'idea di Tim Barners-Lee, che all'epoca lavorava come
stagista al CERN di Ginevra. Lee, anche basandosi su varie idee che già in quegli anni iniziavano
a circolare, avviò l'elaborazione di un software che permettesse di condividere documentazione tra
più computer in modo indipendente rispetto alla piattaforma utilizzata. Per ottenere ciò diede
il via alla definizione di quelli che oggi noi conosciamo come linguaggio HTML e protocollo HTTP.
Il primo serve ad implementare a livello informatico il concetto di ipertesto,
formulato da Ted Nelson negli anni 60 e di cui parleremo in modo più approfondito in un prossimo
episodio. Il secondo invece aveva il compito di rendere possibile la trasmissione degli ipertesti
tra computer interconnessi fra loro, in pratica quindi sulla rete internet. Dopo circa due anni,
nel 1991, ultimato lo sviluppo dei software necessari, Lee fu in grado di pubblicare il
primo sito web della storia visibile solo ai dipendenti del CERN e nel quale veniva definito
il progetto WWW, tant'è vero che il nome presteso del web è World Wide Web. Se siete curiosi di
vedere come fosse fatto il primo sito web della storia, in descrizione trovate un link al quale
è possibile visitare una riproduzione del sito web pubblicato da Lee nel 91. Da allora, come tutti
sappiamo, il web ha fatto enormi passi avanti con l'introduzione di moltissime nuove tecnologie
che permettono di sviluppare funzionalità sempre più avanzate. La diffusione è diventata tale che
ormai moltissime delle attività umane passano per il web e la rete internet. Con il passare
degli anni il web si è evoluto e ha sviluppato una stratificazione in tre livelli ben distinti.
A mio parere, conoscere questi strati, questi livelli e sapere come distinguerli è importante
anche solo per poter comprendere una notizia o partecipare ad un discorso al riguardo. Il primo
di questi livelli è conosciuto con il nome di Surface Web e si compone di tutti quei siti,
pagine, documenti, immagini e in generale le risorse che risultano direttamente accessibili
senza alcuna barriera o necessità di autorizzazione. Molto spesso esso viene anche definito come tutta
quella parte di web che è indicizzata dai motori di ricerca. Il secondo strato invece prende il nome
di Deep Web, ma contrariamente a quello che potrebbe sembrare dal nome e da quelle che
sono le idee comunemente diffuse, esso è semplicemente la parte di web che non è
direttamente accessibile se non si possiedono specifiche informazioni o autorizzazioni. Si
parla dunque di tutto ciò che, pur essendo sul web, non risulta indicizzato dai motori di ricerca.
In pratica è la parte più estesa del web, perché è composta da tutti quei contenuti protetti da un
qualche sistema di autenticazione o sottoposti a un qualche tipo di restrizione dell'accesso,
quindi non solo aree private, forum o web software, ma anche chat, email, post privati
sui social network ecc. Persino i siti troppo nuovi o quelli per i quali non esistono link
che vi facciano riferimento, tramite i quali uno spider di un motore di ricerca possa raggiungerli,
vanno catalogati nel deep web perché essi non possono o non sono ancora stati indicizzati.
Il terzo ed ultimo livello del web, quello più basso, è rappresentato dal dark web. Questa è
sicuramente la parte di web più difficile a cui accedere. Concettualmente è un sottoinsieme del
deep web perché è composta da una serie di risorse private, tuttavia per accedervi non
è sufficiente essere in possesso di informazioni, siano esse link privati o credenziali, ma è
necessario munirsi di speciali software e tecnologie apposite. Per accedere al dark web
infatti è necessario collegarsi a reti conosciute come darknet e per fare ciò occorre utilizzare
speciali software come browser appositamente modificati, ad esempio il browser tor o
particolari servizi vpn. Catalogare il contenuto del dark web è impresa impossibile, tuttavia dal
momento che ci si trova in un contesto dove non è possibile risalire ai gestori dei server o a chi
pubblica i siti è ragionevole supporre che siano presenti tutta una serie di contenuti digitali
che legalmente non dovrebbero essere condivisi. Sicuramente sarà possibile accedere a immagini
di ogni genere e poi a dati, password e informazioni sensibili sottratte grazie a
intrusioni nei grandi database di servizi come facebook, linkedin ecc. A questo proposito vi
lascio in descrizione un link che elenca un po' di queste frazioni giusto per farvi un'idea di
quante siano state confermate e immaginare quante ce ne potrebbero ancora essere che non sono state
ufficializzate. Su questo stesso sito potete anche verificare se le vostre credenziali siano mai state
sottratte in occasione di una di queste frazioni, ma di questo argomento parleremo in una prossima
puntata. Al di là di questi tipi di utilizzi, che poi sono anche i più diffusi nell'immaginario
comune, non va però sottovalutato il fatto che il dark web ha anche un'altra funzione molto
importante di protezione degli utenti e delle libertà individuali. Rendendo infatti sicuro lo
scambio di informazioni e non rintracciabili le fonti, esso protegge la libertà di espressione
di tante persone che per loro sfortuna si trovano a dover vivere in regimi che operano controlli di
massa. Per questi stessi motivi esso salvaguarda anche la sicurezza dei dissidenti politici e
permette la circolazione di quelle notizie che normalmente sarebbero sottoposte a censura.
Bene, fatta questa doverosa precisazione io vi ringrazio per avermi ascoltato fin qui e spero
che il concetto di deep web e dark web sia un po' più chiaro di prima. Vi rubo solo un ultimo
minuto per ringraziarvi di tutte le interazioni e tutti i suggerimenti che ad ogni puntata mi
state inviando e che io sto cercando di mettere in pratica. Inoltre vi annuncio la creazione
di un gruppo telegram dedicato a pensieri in codice nel quale potremmo confrontarci e scambiare
opinioni. Se vi va trovate il link in descrizione e potete liberamente unirvi per discutere degli
argomenti del podcast. Detto questo vi saluto e vi auguro una buona giornata e vi do appuntamento
alla prossima settimana.

