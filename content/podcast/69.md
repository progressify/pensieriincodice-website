---
authors: [Valerio Galano]
title: "Snippet - SPAM SPAM SPAM"
layout: episode
episode_type: full
series: [Snippet]
categories: [podcast]
tags: [aneddoto,arpanet,spam,storia]
seasons: 2
number: 69
date: Sun, 10 Oct 2021 04:00:15 +0000
audio: "episodes/PIC69.mp3"
audio_duration: 243
audio_size: 3878660
transcript: transcripts/srt/PIC69.srt
url: /episodes/69
aliases: 
  - /69
image: "images/covers/PIC69.png"
explicit: "no"
draft: false
type: podcast
---
Fonti:<br /><a href="https://www.occhionotizie.it/spam-posta-elettronica-storia-nome/" rel="noopener">https://www.occhionotizie.it/spam-posta-elettronica-storia-nome/</a> <br /><a href="https://www.occhionotizie.it/primo-esempio-spamming-significato-evento/" rel="noopener">https://www.occhionotizie.it/primo-esempio-spamming-significato-evento/</a> <br /><a href="https://kingofgng.com/2014/05/13/maggio-1978-alle-origini-dello-spam/" rel="noopener">https://kingofgng.com/2014/05/13/maggio-1978-alle-origini-dello-spam/</a> <br /><a href="https://www.kaspersky.it/blog/non-aprite-quella-mail-il-3-maggio-1978-nacque-lo-spam-cose-cambiato-in-piu-di-40-anni/24556/" rel="noopener">https://www.kaspersky.it/blog/non-aprite-quella-mail-il-3-maggio-1978-nacque-lo-spam-cose-cambiato-in-piu-di-40-anni/24556/</a> <br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me" rel="noopener">https://go.getproton.me</a>/SHN0 <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />

{{< credits season="season2" >}}

<!-- more -->

## Testo dell'episodio

Al giorno d'oggi siamo purtroppo tutti abituati a combattere con un fastidioso e
invasivo fenomeno di internet che si svolge principalmente nelle nostre caselle email e
che prende il nome di spam. Ogni giorno riceviamo decine di comunicazioni che non hanno alcun valore
o utilità per noi e che non abbiamo mai richiesto di ricevere, le quali tentano spudratamente di
indurci ad acquistare prodotti o iscriverci a servizi dei quali non abbiamo alcun bisogno.
Nei casi peggiori si giunge a ricevere sgrammaticati messaggi che cercano di
sottrarci informazioni importanti come i nostri dati personali o le nostre credenziali di accesso
ai più svariati servizi. Anche se, ad essere onesti, in tal caso non si parla più di semplice
spam bensì di una pratica criminale che prende il nome di phishing. Ad ogni modo,
una ricerca della celebre azienda produttrice di software di sicurezza Kaspersky ha rivelato
che nel 2021 il 43% delle email ricevute da utenti italiani è spam. Non tutti sanno però
che la nascita di questo fenomeno non è affatto recente e risale a ben più di 40 anni fa. Si
parla infatti del 1978 quando la rete ARPANET conteneva ancora poche migliaia di utilizzatori,
pare addirittura meno di 3.000 e tutti presso grandi aziende, università e denti statali,
quando Gary Tuerk, responsabile marketing di una delle principali compagnie informatiche
dell'epoca, elaborò e scrisse una email pubblicitaria per far conoscere al mondo
una nuova famiglia di computer che la sua azienda aveva da poco commercializzato.
Tuerk pensò bene di risparmiare tempo e massimizzare l'efficienza inviando il messaggio
email a tutti i 393 contatti della sua rubrica. Ed in effetti riuscì a vendere qualche computer,
anche se oltre alle vendite ottenne un moto di indignazione da parte di centinaia di utenti
che si videro recapitare un messaggio che non era stato richiesto e non era inerente alla loro
attività e per di più in coda recava la sponsorizzazione di un prodotto commerciale.
In ogni caso il gesto di Tuerk era rivoluzionario per l'epoca, al punto che oggi egli viene ricordato
come il padre dello spam. Ma nel 1978 il termine spam non era ancora utilizzato per indicare questo
tipo di comunicazione di massa indesiderata. Il nome ufficiale arrivò solo nel 1983 quando Richard
Diffu, moderatore di un news group, decise di utilizzare questa parola per la prima volta in
questo contesto. Fino ad allora infatti spam era solo la contrazione di Spiced Ham, un tipo di carne
di maiale speziata prodotta dalla Hormel Food Corporation fin dal 1937. L'idea di utilizzare
questa parola venne a Diffu in mente dopo aver visto uno sketch dei Monty Python alla tv. Nella
scena in questione infatti dei vichinghi seduti al tavolo di una taverna cercano di ordinare appunto
della carne speziata e nel farlo urlano spam spam spam e in effetti lo sketch nasceva proprio come
una critica alla campagna pubblicitaria della spam la quale per gli standard dell'epoca veniva
considerata molto molto invasiva. Grazie per aver ascoltato Snippet, una rubrica di Pensieri
in Codice. Scopri tanti altri contenuti sul sito pensieriincodice.it

