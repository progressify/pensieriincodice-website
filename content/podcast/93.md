---
authors: [Valerio Galano]
title: "Ep.75 - SEO Poisoning: come funziona e perché"
layout: episode
episode_type: full
series: []
categories: [podcast]
tags: [divulgazione,informatica,poisoning,seo]
seasons: 2
number: 93
date: Sun, 27 Mar 2022 14:00:02 +0000
audio: "episodes/PIC93.mp3"
audio_duration: 1377
audio_size: 22023522
transcript: transcripts/srt/PIC93.srt
url: /episodes/93
aliases: 
  - /93
image: "images/covers/PIC93.jpg"
explicit: "no"
draft: false
type: podcast
---
Il SEO Poisoning è una tecnica di attacco poco conosciuta e un po' sottovalutata. Nell'episodio di oggi parliamo di cos'è, come funziona e perché.<br /><br />I link dell'episodio di oggi: <br />Pensieri lenti e veloci - <a href="https://amzn.to/3NnhF1B" rel="noopener">https://amzn.to/3NnhF1B</a> <br /><a href="https://www.bleepingcomputer.com/news/security/seo-poisoning-pushes-malware-laced-zoom-teamviewer-visual-studio-installers/" rel="noopener">https://www.bleepingcomputer.com/news/security/seo-poisoning-pushes-malware-laced-zoom-teamviewer-visual-studio-installers/</a> <br /><a href="https://developers.google.com/search/docs/beginner/seo-starter-guide" rel="noopener">https://developers.google.com/search/docs/beginner/seo-starter-guide</a> <br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me" rel="noopener">https://go.getproton.me</a>/SHN0 <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />Crediti:<br />Sound design - Alex Raccuglia - <a href="https://ulti.media/" rel="noopener">https://ulti.media/</a> <br />Voce intro - Maria Chiara Virgili - <a href="https://linktr.ee/dannatiarchitettipodcast/" rel="noopener">https://linktr.ee/dannatiarchitettipodcast/</a>  <br />Voce intro - Spad - <a href="https://mercuriopodcast.com/" rel="noopener">https://mercuriopodcast.com/</a> <br />Musiche - Kubbi - Up In My Jam, Light-foot - Moldy Lotion, Creativity, Old time memories<br />Suoni - Zapsplat.com

<!-- more -->

## Testo dell'episodio

Ormai è un fatto abbastanza chiaro, la nostra sempre più ampia presenza nel mondo digitale,
oltre ad offrire tutta una serie di indubbi vantaggi, porta però con sé anche un certo
numero di potenziali pericoli, pericoli che è necessario imparare a conoscere e ai quali
è sempre più importante porre una certa attenzione.
Dai virus ai malware, dal phishing alle fake news, avere un'idea di quali sono e come funzionano
i meccanismi, in questo caso malevoli, del web e di internet è diventata secondo me
una parte fondamentale di una buona consapevolezza digitale.
Oggi quindi ti vorrei parlare di un tipo di attacco informatico secondo me molto interessante
e forse poco conosciuto e anche un po' sottovalutato.
Una tecnica che sfrutta degli strumenti di cui bene o male un po' tutti tendiamo a
fidarci abbastanza, di cui in pratica non possiamo fare a meno e che spesso utilizziamo
in modo quasi automatico.
Nell'episodio di oggi quindi parliamo di che cos'è, come funziona e perché funziona
il SEO Poisoning.
Sigla!
Benvenuti su Pensieri in Codice, il podcast dove si ragiona da informatici, con Valerio Galano.
In due parole, SEO Poisoning, che potremmo tradurre come avvelenamento della SEO, è
una particolare tecnica di attacco informatico che permette di attirare le vittime in trappola
sfruttando i motori di ricerca come Google, Bing, DuckDuckGo e simili.
Di per sé, utilizzata singolarmente, non è una tecnica poi così pericolosa, ma nella
stragrande maggioranza dei casi questa viene impiegata in congiunzione con qualche altro
tipo di attacco informatico più dannoso e più pericoloso, un po' come accade per le
email di phishing.
Riceverle di solito non è un grosso problema, ma seguirne i link e le istruzioni invece
potrebbe portare a ben più tristi conseguenze.
Nella pratica, con questa tecnica, l'utente viene spinto con l'inganno a compiere delle
azioni, azioni che poi lo porteranno a cadere vittima di un qualche tipo di cybercrimine,
che a seconda dei casi potrebbe riguardare sottrazione di credenziali o di dati, infezione
con virus o ransomware o qualsiasi altro comune tipo di attacco informatico.
Il CO poisoning però è già di per sé una tecnica piuttosto interessante, più complessa
per dire del phishing ed ecco perché ho avuto l'idea per questo episodio.
Per capire un po' più a fondo però le caratteristiche di questo particolare attacco è necessario
avere ben presenti alcuni concetti, quindi cercando di non correre troppo ora proverò
a fare una sorta di panoramica.
Innanzitutto facciamo un passo indietro e cerchiamo di capire come si possa sfruttare
per i propri scopi qualcosa di potente e complesso come può essere un motore di ricerca.
Dopotutto, se pensiamo ad esempio a Google, immaginiamo un colosso internazionale con
risorse pressoché infinite, come è possibile per un cybercriminale, ma anche per una banda
ben organizzata, poter competere con un gigante di tale portata?
Beh, tutto inizia dal concetto di SEO.
Se prendiamo proprio la definizione della stessa Google infatti, leggiamo che la SEO
è, cito testualmente, l'ottimizzazione per i motori di ricerca, la procedura che massimizza
l'efficacia del tuo sito per i motori di ricerca, fine citazione.
SEO infatti è l'acronimo di Search Engine Optimization ed è nella pratica tutto un
insieme di azioni, processi e configurazioni che vengono applicate ad un sito da un professionista
al fine di plasmarne i contenuti, l'aspetto e i metadati nel modo più congeniale possibile
alle indicazioni dei vari motori di ricerca.
In questo modo, il sito dovrebbe risultare di maggior valore agli occhi degli algoritmi
di ranking dei motori e, di conseguenza, questi dovrebbero avvantaggiarlo mostrandolo in posizioni
migliori nei risultati delle ricerche rispetto ai siti meno ottimizzati.
Se non hai idea di cosa sia il ranking delle pagine web, sappi che delle basi dell'algoritmo
di PageRank abbiamo già parlato qui su Pensieri in Codice e puoi facilmente trovare l'episodio
nel feed del podcast.
Ma in generale, il concetto è che chi crea e pubblica un sito web desidera che questo
venga visitato e, come ben sappiamo, i motori di ricerca veicolano un'enorme fetta degli
utenti del web verso le loro destinazioni.
Quindi, ogni creatore di siti cerca, o almeno dovrebbe cercare, di potenziare al massimo
l'assio delle proprie creazioni, in modo tale da provare ad avvantaggiarle rispetto ai concorrenti.
Se ad esempio pubblico un sito che vende prodotti di ferramenta, avrò probabilmente molti concorrenti.
Apparire prima di loro nei risultati delle ricerche potrebbe darmi un enorme vantaggio
competitivo e quindi potrei voler investire molto nell'assio del mio sito.
Ma proprio questo stesso meccanismo, che è una cosa positiva ed è fondamentale per restituire
agli utenti dei risultati il più possibile utili alle loro ricerche, può essere anche
sfruttato per scopi criminali.
L'idea in realtà di per sé è abbastanza semplice.
Si sceglie un obiettivo che può essere un servizio, o un prodotto, o in generale un
sito che già si sa che registra un certo traffico di utenti e che viene utilizzato
per un qualche tipo di scopo rilevante.
Solitamente gli obiettivi scelti sono siti di home banking, siti che offrono servizi
come caselle email, password manager, file sharing, oppure siti che raccolgono pacchetti
software da scaricare ed installare.
L'importante è scegliere siti che suscitino un certo interesse, quindi che cubano un certo
traffico di utenti, ma che al tempo stesso non siano troppo grandi o troppo famosi e
a breve capiremo il perché.
Una volta scelto il sito, poi, ne si sviluppa e pubblica una copia.
Questa copia non deve per forza essere completa, basta anche una o poche pagine.
L'importante è che all'apparenza queste risultino identiche o perlomeno credibili rispetto
a quelle del sito originale, anche se poi in realtà sono ospitate su di un server di
proprietà di un cybercriminale e quindi sono completamente sotto il suo controllo.
A questo punto non resta che potenziare il più possibile l'assio di queste pagine finte
e se l'attacco va a buon fine, dopo un certo lasso di tempo, queste inizieranno ad apparire
nei risultati delle ricerche effettuate dai utenti mescolate assieme alle pagine autentiche
del sito originale.
La scelta dell'obiettivo, dunque, come dicevamo poco fa, è fondamentale.
Scegliere un sito troppo ben posizionato, come potrebbe essere un Paypal o un Amazon,
renderebbe quasi impossibile batterlo sul campo dell'assio, mentre scegliere un sito
che visitano solo in pochi sarebbe magari facile da superare nelle ricerche, ma porterebbe
volumi di traffico ben più magri e, dato che questo tipo di attacchi si basano più sulla
quantità che sulla qualità, tutto il lavoro potrebbe risultare di fatto inutile.
In ogni caso, per pompare l'assio di queste pagine finte, si usano essenzialmente due
tecniche, che poi altro non sono che i normali metodi di ottimizzazione dell'assio, solo forzati
e stressati in modo artificiale.
Innanzitutto, infatti, si utilizzano parole chiave e metadati nascosti all'interno del
codice delle varie pagine, si aggiungono enormi liste di parole che riguardano l'argomento
trattato, ma anche termini studiati sulla base della tipologia di utenti che si intende
attirare.
Non so, nel caso di home banking, ad esempio, si potrebbe aggiungere banking con la ck,
o nel caso di file sharing, sharing scritto senza l'h.
Molti sicuramente obietteranno che questi sistemi basati su parole chiave nel 2022 sono
poco efficaci, ed è vero, ma dobbiamo sempre contestualizzare la situazione e ricordarci
bene quali sono gli obiettivi.
Banalmente, siamo in presenza di due pagine totalmente identiche, una reale, l'altra falsa.
Differenziare anche solo per una parola chiave può essere la discriminante tra quale delle
due viene scelta come risultato da uno dei motori di ricerca, e siccome i cybercriminali
sono sempre alla ricerca di utenti diciamo meno smaliziati, scartare chi scrive correttamente
home banking in favore di chi lo scrive male potrebbe in realtà essere un vantaggio per
lo scopo in questione.
E poi c'è la seconda tecnica, cioè quella di generare traffico sulle pagine false.
Sempre nell'episodio sul PageRank abbiamo già parlato del fatto che il traffico è
un importante indicatore della qualità di un sito web, almeno agli occhi di un motore
di ricerca.
Se infatti un utente fa una ricerca e clicca su di un risultato, questo guadagna valore
dal punto di vista dell'indicizzazione, quindi generare traffico in maniera ovviamente artificiale
sfruttando sistemi automatizzati, bot e simili è la seconda parte della strategia e contribuisce
assieme alle parole chiave a infiltrare le pagine finte in mezzo o addirittura in posizione
di vantaggio rispetto a quelle vere.
Ma ora probabilmente ti starei chiedendo perché fare tutto questo?
A che scopo questo sforzo?
Dopotutto, piazzare pagine false nei motori di ricerca, come già ti accennavo prima, di
per sé non ha tutta questa grande utilità.
Ed è vero, a meno che queste pagine non siano state progettate per veicolare un secondo
attacco.
Se prendiamo l'esempio dell'home banking che facevamo poco fa, tanto per dirne una,
una falsa pagina di login o una falsa pagina di richiesta di assistenza potrebbero essere
un ottimo modo per fare incetta di password e di dati di utenti ignari.
Oppure una falsa pagina di download di un software sarebbe perfetta per far scaricare
ed installare all'utente un virus o un ransomware, magari al posto o addirittura assieme al software
che stava cercando.
Gli utilizzi del co-poisoning in realtà possono essere tanti, sta alla scaltrezza del criminale
trovare quello più adatto ed efficiente, ma in generale il meccanismo è abbastanza
semplice.
Un utente è in cerca di qualcosa su di un motore di ricerca, tramite il co-poisoning
lo si attira su una pagina trappola, su questa pagina gli si propone una soluzione al suo
problema che in realtà nasconde un furto di dati o un virus di qualche tipo e il gioco
è fatto.
Spesso poi queste trappole sono anche fatte in modo da permettere effettivamente all'utente
di risolvere il problema da cui era partito, o almeno di credere di averlo fatto, e quindi
in molti casi questi nemmeno si rende conto di essere stato imbrogliato o infettato.
Le false pagine di download ad esempio, oltre a iniettare un malware, effettuano anche il
download del vero software in questione, quindi l'utente crede che tutto sia andato
per il meglio, lascia il sito, continua la sua attività e nemmeno sospetta di avere il
pc infetto.
Oppure le false pagine di assistenza rispondono con un messaggio del tipo la tua richiesta
è stata presa in carico e sarà evasa il prima possibile.
Come anticipavo nell'introduzione, il co-poisoning è qualcosa che si tende a sottovalutare, ma
il fenomeno esiste da tempo ed è anche in crescita.
Ad esempio risale al mese scorso la notizia dell'identificazione di una batteria di domini
malevoli che infettavano gli utenti alla ricerca di software come Zoom, Visual Studio, Team
Viewer e altri simili, il link della notizia lo trovi in descrizione.
E il motivo di questa crescita è presto detto, il co-poisoning funziona ed è anche relativamente
economico da mettere in campo.
Una sorta di pesca strascico per gli utenti del web ed è per questo motivo che viene
facile il parallelismo con il phishing.
E proprio al pari del phishing che è fatto di quei messaggi che sembrano provenire dalla
nostra banca o di quei banner pubblicitari che mostrano scritte lampeggianti del tipo
hai vinto un premio clicca qui per incassare oppure il disco è pieno clicca qui per liberare
spazio e che quindi giocano molto sul instillare un certo senso di ansia, anche il co-poisoning
si basa su tutta una serie di fattori psicologici.
Nel libro Pensieri Lenti e Veloci di Daniel Kahneman, e so che ormai lo cito spesso ma
è un libro che mi ha molto colpito e ha influito proprio sul modo in cui io interpreto le
persone e il mondo che mi circonda, in questo libro è riportato un esperimento riguardante
il comportamento delle persone quando utilizzano i motori di ricerca.
Ora non ricordo proprio tutti i dettagli ma il concetto era che a vari gruppi di persone
veniva dato un motore di ricerca costruito ad hoc nel quale la posizione dei risultati
delle ricerche era leggermente diversa in base al gruppo di appartenenza.
Nello specifico i soggetti dovevano informarsi su alcuni candidati ad una carica per i quali
poi avrebbero dovuto esprimere un voto.
Ai soggetti venivano dati i nomi dei candidati e gli veniva chiesto di usare questo speciale
motore di ricerca per informarsi, ovviamente però loro non erano a conoscenza del fatto
che a seconda dei gruppi nei quali erano stati collocati per la stessa ricerca il motore
avrebbe dato risultati ordinati diversamente.
E questo esperimento ha dimostrato che pur essendo le informazioni consultabili nel complesso
perfettamente identiche, il fatto che per alcuni candidati le pagine apparissero concentrate
nella parte alta dei risultati ne ha chiaramente favorito la reputazione.
Insomma, pur potendo leggere tutte le stesse pagine web, gli utenti tendevano a votare
il candidato le cui pagine apparivano per prime nei risultati.
E questo vuol dire semplicemente una cosa, cioè che le nostre scelte vengono influenzate
dal modo in cui ci vengono presentati i risultati delle ricerche e soprattutto che, consciamente
o inconsciamente, noi siamo portati a riporre una grande fiducia nei motori di ricerca che
utilizziamo.
In poche parole, almeno di primo acchito, il nostro cervello in automatico fa una sorta
di ragionamento del genere.
Se il risultato è mostrato per primo, allora è sicuramente più attinente alla mia ricerca,
il più valido, il più valevole di attenzione.
A questo fatto va aggiunto poi che, come esseri umani, se siamo un po' stanchi o un
po' di fretta, un vero e proprio controllo, quindi con il bisogno di porre attenzione
a quello che stiamo facendo, lo facciamo scattare solo nel momento in cui ci accorgiamo
che qualcosa non va.
Ma, se non sospettiamo di nulla, può capitare che completiamo intere operazioni totalmente
con il pilota automatico.
Questo è un altro fatto confermato dagli studi di Kahneman, se ti interessa trovi il link
in descrizione.
Quindi, se stiamo cercando un software da installare perché ci serve per un lavoro
che dobbiamo consegnare, o per provare un'idea che abbiamo in mente, o per una call a cui
dobbiamo partecipare tra 5 minuti, le nostre difese mentali saranno molto basse e il rischio
di cadere in una trappola di CO poisoning sarà più che concreto.
Pensaci, quante volte capita anche a te di muoverti in automatico sul motore di ricerca?
A me capita.
Mi serve una cosa, clicco su Firefox, scrivo due parole nella barra, invio, clicco sul
primo risultato.
Se questo fosse un sito falso, a questo punto ancora non me ne sarei accorto.
In tutto questo discorso, i motori di ricerca hanno dei meccanismi con i quali cercano di
mitigare il problema del CO poisoning, ma chiaramente, se siamo qui a parlarne, in
qualche modo questi non sono sufficienti.
Senza poi contare che nel mondo della cyber-sicurezza il gioco è sempre un po' quello della rincorsa
tra chi individua nuovi modi per commettere crimini e chi invece studia soluzioni per
evitarli.
Questo è un po' ovvio.
Quindi, noi dobbiamo metterci un po' del nostro per evitare di finire nella rete di
qualche cyber-criminale, anche perché poi le conseguenze possono essere ben poco piacevoli,
dalla necessità di reinstallare pc, server e sistemi vari, fino al rischio di dover bloccare
carte di credito o addirittura conti in banca, senza contare poi che se non ci rendiamo conto
di essere caduti in trappola, beh, rischiamo anche di perdere dati o addirittura soldi.
Innanzitutto, quindi, è sempre buona norma, ma questo in generale, avere un antivirus
attivo e funzionante e aggiornare tutti i software con la maggior frequenza possibile
e non parlo solo del sistema operativo, ma anche ad esempio dei browser.
Poi, dobbiamo entrare nell'ottica di non poterci fidare sempre e ciecamente dei motori
di ricerca, e questo non perché questi siano malvagi, questo è un altro discorso, ma perché
semplicemente non sono sicuri al 100%, niente è sicuro al 100%.
Quindi, quando facciamo una ricerca, prendiamo un bel respiro, ci fermiamo un attimo a guardare
la pagina dei risultati, leggiamo quello che c'è scritto invece di associare vagamente
una forma sullo schermo all'informazione che stiamo cercando e, soprattutto, facciamo
attenzione all'indirizzo del sito sul quale stiamo per cliccare.
Bene o male, infatti, qualsiasi motore nei risultati sopra il titolo di ogni pagina mostra
in piccolo l'indirizzo di destinazione, cioè quello a cui ci si collegherà se si decide
di cliccare sul risultato.
Questo indirizzo è molto di aiuto per individuare possibili SEO poisoning e questo perché, mentre
è possibile copiare delle pagine o un intero sito abbastanza semplicemente, è invece molto
più difficile impossessarsi di un dominio o anche solo trovare domini che siano sufficientemente
simili a quello originale.
Per fare un esempio reale, che trovi anche nell'articolo in descrizione, se cerchiamo
il software di videoconferenza Zoom, perché abbiamo bisogno di installarlo per un meeting,
e sul risultato vediamo che l'indirizzo punta a zoomvideo-s.com, dobbiamo insospettirci perché
se il software si chiama Zoom, la prima cosa che dobbiamo aspettarci è che, quantomeno,
il sito abbia un nome più simile.
Magari in questo modo avremo un po' di falsi positivi, ma è sempre meglio un po' di prudenza
in più che rischiare problemi.
Poi, in caso, ci sono sistemi più avanzati che si possono utilizzare come Firewall, Proxy,
Sandbox e cose del genere, ma direi che non è questa la sede giusta per parlarne.
Sono queste soluzioni che richiedono una certa dimestichezza e, se non sei già in grado
di configurarle in autonomia, credo sia meglio rivolgersi ad un esperto.
Nel caso in cui tu ne abbia bisogno, magari per il tuo ufficio o la tua azienda, puoi
anche contattarmi sul sito pensieriincodice.it.
Non me ne occupo personalmente, ma posso metterti in contatto con qualcuno dei miei collaboratori.
Ad ogni modo, però, io penso sempre che il miglior sistema per tenersi fuori dai guai
quando si naviga sul web sia quello di porre attenzione a quello che si sta facendo.
Non visitare siti sconosciuti, fare attenzione agli indirizzi, tenere al sicuro le password
in un password manager criptato, non utilizzare reti wifi aperte o reti delle quali non ci
possiamo fidare e, se proprio siamo costretti, allora farlo tramite una VPN, come potrebbe
essere quella di Proton di cui ti ho parlato nello scorso episodio di Espresso.
Insomma, i pericoli online ci sono, questo è vero, però alla fine, per stare ragionevolmente
sicuri, secondo me quello che basta è un po' di conoscenza e soprattutto usare la
testa.
Sempre.
Bene, l'episodio di oggi dunque termina qui.
Come al solito, spero di averti portato qualche informazione e qualche riflessione interessante.
Ti ricordo che se posso produrre questi contenuti è solo grazie a te che li ascolti e dalla
community di Pensieri in Codice che sostiene il progetto.
Scopri anche tu come dare una mano sul sito pensieriincodice.it.
Puoi ascoltare tutti gli episodi sulle maggiori piattaforme e app di podcast oppure ricevere
direttamente un link sul tuo smartphone iscrivendoti al canale Telegram che trovi sul sito.
Se Pensieri in Codice ti piace e se sei arrivato fin qui immagino ti piaccia, potresti sostenerlo
anche lasciando una recensione nell'app con cui ascolti il podcast e poi potresti
condividerlo con un amico per farglielo conoscere.
Così facendo mi aiuterai a far crescere il progetto, a migliorarne la qualità e farai
scoprire a lui qualcosa di interessante.
Detto questo per oggi è proprio tutto.
Io ti ringrazio per aver ascoltato fin qui, ti do appuntamento al prossimo episodio e ti
ricordo che un informatico risolve problemi, a volte, anche usando il computer.

