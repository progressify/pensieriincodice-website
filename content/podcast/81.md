---
authors: [Valerio Galano]
title: "Snippet - Ada Lovelace: la prima programmatrice della storia"
layout: episode
episode_type: full
series: [Snippet]
categories: [podcast]
tags: [informatica,personaggi,programmazione,storia]
seasons: 2
number: 81
date: Sun, 02 Jan 2022 15:00:03 +0000
audio: "episodes/PIC81.mp3"
audio_duration: 295
audio_size: 4709145
transcript: transcripts/srt/PIC81.srt
url: /episodes/81
aliases: 
  - /81
image: "images/covers/PIC81.png"
explicit: "no"
draft: false
type: podcast
---
Fonti:<br />
Breve e universale storia degli algoritmi - <a href="https://amzn.to/3pK6lSj" rel="noopener">https://amzn.to/3pK6lSj</a> <br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
AKG K72 Closed Back - <a href="https://amzn.to/3dkxUvr" rel="noopener">https://amzn.to/3dkxUvr</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br />
<br />


{{< credits season="season2" >}}

<!-- more -->

## Testo dell'episodio

Benvenuti su Snippet, una rubrica di pensieri in codice, pillole e aneddoti dal mondo dell'informatica
in meno di 5 minuti.
Augusta Ada Byron, conosciuta anche come Ada Lovelace per aver sposato il conte di
Lovelace, nasceva a Londra nel 1815 da Anne Milbank e dal famoso poeta Lord Byron.
A causa delle velleità libertine del padre, i due genitori si separarono poco dopo la
nascita di Ada, la quale non conobbe mai suo padre, morto quando lei aveva appena
9 anni.
Nonostante ciò, le attitudini artistiche della piccola Ada si manifestarono quasi immediatamente.
Da bambina prodigio, iniziò in tenera età a suonare l'arpa ed ad esibirsi come ballerina.
Ma la madre, temendo che la ragazza potesse seguire le orme del padre, cercò subito di
instillare in lei la passione per la matematica ed ebbe un ottimo successo.
Grazie infatti alle sue indubbie capacità, Ada finì addirittura a studiare questa materia
con il famoso logico Augustus de Morgan, che all'epoca insegnava all'università di Londra.
E per una donna della prima metà dell'ottocento, questo rappresentava un risultato quasi impensabile.
Poi, all'età di 17 anni, Ada conobbe Charles Babbage.
Babbage era un matematico e filosofo a capo della Royal Astronomical Society e da alcuni
anni stava lavorando a due prototipi di calcolatori meccanici, conosciuti appunto come le macchine
di Babbage.
E nel 1840 presentò appunto la sua prima macchina analitica, durante un seminario tenutosi
a Torino al quale presenziò anche un giovane ingegnere chiamato Luigi Federico Menabrea,
il quale sarebbe poi diventato il primo ministro del regno d'Italia.
L'ingegnere Menabrea fu così colpito dal progetto di quella macchina che poteva essere
programmata per svolgere vari tipi di calcoli, che decise di contribuire alla sua diffusione
dedicandogli un articolo.
Tale articolo era ovviamente scritto in francese, che all'epoca era la lingua internazionale,
e alla giovane Ada fu chiesto proprio da Babbage di tradurlo in inglese, ma non solo.
Ammirando proprio le capacità matematiche della giovane, Babbage le chiese anche di
aggiungere alla traduzione le proprie considerazioni personali sull'argomento.
E tra le varie aggiunte della Lovelace c'è anche la descrizione di un programma per generare
i numeri di Bernulli, che, anche se la macchina analitica non fu in realtà mai realizzata,
sulla carta resta però il primo programma per computer della storia, e quindi le conferisce
a pieno diritto il titolo di prima programmatrice della storia.
Ma non è tutto qui.
Infatti, a differenza degli scienziati dell'epoca, compreso lo stesso Babbage, Ada previde che
i calcolatori, sfruttando la manipolazione dei numeri, sarebbero un giorno stati in grado
di andare ben oltre il mero calcolo numerico.
Ad esempio, forse proprio per le sue passioni artistiche, paventò la possibilità che le
macchine del futuro avrebbero svolto compiti complessi come comporre musica.
Infine, ispirata da una macchina tessile che era in grado di comporre complessi disegni
seguendo le istruzioni riportate su schede perforate, suggerì anche che la macchina
analitica potesse essere programmata utilizzando lo stesso sistema.
Metodo di programmazione è questo che, come sappiamo, più di un secolo dopo venne effettivamente
impiegato per i calcolatori degli anni 60 e 70.
Insomma, il contributo di Ada Lovelace all'informatica è considerato così importante che in suo
onore, nel 1979, al linguaggio di programmazione sviluppato dal Ministero della Difesa di
Gli Stati Uniti per il controllo dei sistemi militari fu appunto dato il nome di ADA.
E in più, dal 2009, ogni secondo martedì di ottobre, si celebra l'ADA Lovelace Day,
cioè la giornata mondiale dedicata a tutte quelle donne che si dedicano alle discipline
tecnologiche e scientifiche.
Grazie per aver ascoltato Snippet, una rubrica di Pensieri in Codice.
Scopri tanti altri contenuti sul sito pensieriincodice.it

