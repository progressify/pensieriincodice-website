---
authors: [Valerio Galano]
title: "Ada Lovelace, la prima programmatrice della storia (Parte 1 di 3)"
layout: episode
episode_type: full
series: []
categories: [podcast]
tags: [babbage,byron,divulgazione,informatica,programmazione,somerville,storia]
seasons: 2
number: 121
date: Sun, 29 Oct 2023 16:05:02 +0000
audio: "episodes/PIC121.mp3"
audio_duration: 2514
audio_size: 40210206
transcript: transcripts/srt/PIC121.srt
url: /episodes/121
aliases: 
  - /121
image: "images/covers/PIC121.png"
explicit: "false"
draft: false
type: podcast
---
Fino ad oggi, questo è forse il progetto più ambizioso di Pensieri in codice: una monografica in 3 episodi su Ada Lovelace e la sua opera.<br />
<br />


{{< support >}}

Attrezzatura utilizzata:<br />
<a href="https://amzn.to/3862ZRf" target="_blank" rel="noreferrer noopener">Shure Microfono Podcast USB MV7</a><br />
<br />
<br />
<br />
Codice sconto agli eventi del GrUSP: community_PIC<br />
<a href="https://www.grusp.org/" target="_blank" rel="noreferrer noopener">https://www.grusp.org/</a><br />
<br />
Fonti:<br />
<a href="https://amzn.to/3IT0pRC" target="_blank" rel="noreferrer noopener">https://amzn.to/3IT0pRC</a> - Betty A. Toole - Ada, the Enchantress of Numbers: A Selection from the Letters of Lord Byron's Daughter and Her Description of the First Computer<br />
<a href="https://amzn.to/3IEJn8C" target="_blank" rel="noreferrer noopener">https://amzn.to/3IEJn8C</a> - Jennifer Chiaverini - L'incantatrice dei numeri<br />
<a href="https://books.google.it/books/about/Sketch_of_the_Analytical_Engine_invented.html?id=hPRmnQEACAAJ&amp;redir_esc=y" target="_blank" rel="noreferrer noopener">https://books.google.it/books/about/Sketch_of_the_Analytical_Engine_invented.html?id=hPRmnQEACAAJ&amp;redir_esc=y</a><br />
<br />
Voci amiche:<br />
Martina Costanza Vitale -<br />
nella parte di Miss Chaloner da Jennifer Chiaverini - L'Incantatrice di numeri (Ada Byron Lovelace).<br />
Maria Chiara Virgili di <a href="https://linktr.ee/dannatiarchitettipodcast/" target="_blank" rel="noreferrer noopener">Dannati Architetti</a> -<br />
nella parte di Ada Lovelace da Jennifer Chiaverini - L'Incantatrice di numeri (Ada Byron Lovelace).<br />
Simona di <a href="https://scimmioni.it" target="_blank" rel="noreferrer noopener">Gli scimmioni non leggono Nietzsche</a> -<br />
nella parte di Sophia Frend da da Ada, the Enchantress of Numbers.

{{< credits season="season2" >}}

<!-- more -->

## Testo dell'episodio

Questo è il primo di tre episodi a cui tengo moltissimo e nei quali ho riversato
molto impegno negli ultimi mesi. Il personaggio di cui ti parlerò oggi
esercita su di me un fascino enorme e spero con questa mia miniserie di
riuscire a trasmetterti un po' del mio apprezzamento per la straordinarietà sua
e della sua opera. Per cercare di essere il più chiaro possibile e anche per
evitare di registrare un podcast di due ore ho diviso il discorso in tre parti.
La prima, quella di oggi, riguarda gli avvenimenti dell'infanzia di questo
personaggio fino ai 19 anni circa e le esperienze che hanno forgiato il suo
modo di pensare. La seconda, che uscirà tra un paio di
settimane, parlerà invece della vita adulta e dell'intreccio con una
straordinaria invenzione del XIX secolo. E infine, nella terza, esamineremo la sua
opera alla luce delle conoscenze informatiche moderne. Non ci resta quindi
che metterci comodi e buon ascolto.
Benvenuti su Pensieri in Codice, il podcast dove si ragiona da informatici,
con Valerio Galan.
La piccola Augusta Ada Byron nasce in un elegante dimora londinese il 10 dicembre
del 1815 e fin da subito appare chiaro che la sua non sarà una vita semplice.
I suoi genitori, la madre Anne Isabella Milbank, da tutti chiamata Annabelle, ed il
padre, il quarto barone Byron, ma ben più noto con l'appellativo del poeta
Lord Byron, non hanno mai vissuto un buon rapporto di coppia fin dall'inizio del
loro matrimonio e la nascita della bambina segna la rottura definitiva tra
i due. Annabella manifesta continuamente
preoccupazioni per il comportamento di Lord Byron, parla di sbalzi d'umore, abuso
di alcol, frequentazioni promiscue e arriva perfino a paventare lo spettro di
una malattia mentale nel consorte, tanto da condividere le sue perplessità con
vari specialisti del settore. Per queste ed altre non si sa quanto
effettivamente reali motivazioni, circa un mese dopo la nascita della bambina,
precisamente il 16 gennaio 1816, lei e sua madre si trasferiscono dai nonni
materni nella residenza conosciuta con il nome di Kirby Mallory.
Da questo momento Adam non avrà mai più contatti con suo padre, almeno non di
persona. Nonostante tale distanza fisica però,
come vedremo più avanti, l'ombra del celebre Lord Byron alleggerà su di lei
praticamente per tutto il corso della sua vita e determinerà molti degli
avvenimenti che le capiteranno, il suo atteggiamento verso il mondo, quello del
resto del mondo nei suoi confronti e, cosa ancora più importante, la formazione
del suo carattere e della sua particolare capacità di pensiero e di
ragionamento. Ada cresce dunque sotto la custodia
della madre a casa dei nonni, una situazione assai singolare per l'epoca
visto che la legge vigente in caso di separazione assegnava di norma la
custodia dei figli al padre. Ma Lord Byron non eserciterà mai il suo diritto
di paternità, anzi poco dopo la separazione lascerà l'Inghilterra per
non farvi mai più ritorno in vita. Le uniche manifestazioni tangibili che la
figlia avrà del padre saranno alcuni oggetti, un quadro raffigurante il poeta,
un medaglione con una ciocca dei suoi capelli all'interno, un anello e poco
altro. In una tale condizione quindi fin da subito Lady Annabella Byron ha pieno
potere decisionale sulla vita della figlia e stabilisce immediatamente un
regime di regole piuttosto rigido. Innanzitutto nonostante la bimba si
chiami Augusta Ada quasi nessuno la chiamerà mai con il suo primo nome in
quanto questo l'è stato dato in onore della zia Augusta Byron, sorellastra del
padre e al pari di lui persona non gradita ad Annabella. Inoltre Ada verrà
sempre il più possibile tenuta lontana dalle luci della ribalta e dalla
notorietà portata dal nome Byron, che già all'epoca era un personaggio
celebre in tutta Europa. Per Annabella infatti la figlia non dovrà mai in
alcun modo avvicinarsi al mondo della poesia e dell'arte che lei considera
corrosive per l'animo di chi le pratica, convinzione questa che appare molto
chiara dalle lettere dal comportamento della donna e che può essere facilmente
giustificata con le sofferenze patite durante il seppur breve matrimonio.
Differentemente da quanto si possa immaginare però anche Lord Byron sembra
essere d'accordo con questa scelta e quando qualche anno dopo lei gli
comunicherà che la figlia si interessa di meccanica scherzosamente lui risponderà
che un solo poeta in famiglia è più che sufficiente.
La donna quindi organizza per Ada un programma di studi a dir poco intenso
soprattutto se considerato che la bambina ha solo quattro anni quando viene
avviata la sua formazione aritmetica, geografia, francese, musica, disegno,
ginnastica e giochi all'aperto e la sua istruzione viene affidata ad un
susseguirsi di istitutrici. Quando Lady Byron non è presente in casa per
supervisionare direttamente la formazione della figlia perché impegnata
con i suoi progetti di beneficenza o con le sue frequenti quanto sospette
malattie il compito viene assegnato alle tutrici, alla nonna o più avanti come
vedremo a tre amiche zitelle che vivranno a casa con loro. Al nonno mai
perché nonostante ci sia affetto tra i due non è concepibile che un uomo si
occupi di certe faccende d'altronde siamo pur sempre nella prima metà del
1800. Ad ogni modo tutta questa stretta sorveglianza e volta tra le altre cose
anche ad assicurarsi che qualsiasi barlume di immaginazione e fantasia che
si possano presentare nella bambina vengano immediatamente soffocate. E'
fondamentale per Annabella infatti evitare ad ogni costo che la figlia
possa un giorno decidere di seguire le orme paterne e tanti sono gli episodi
emblematici di questa preoccupazione già nei primi anni di vita della piccola ad
esempio il divieto assoluto di avere un animale domestico con cui giocare da
sola o il licenziamento di una delle istitutrici per aver raccontato storie di
fate e folletti. Insomma la disciplina è davvero severa ma nonostante tutta
questa repressione o forse proprio a causa di essa Adam non risulta affatto
essere una bambina ammanzueta. I suoi tentativi di far cacciare le bambinaie,
i dispetti e le marachelle varie sarebbero oggi evidenti sintomi di una
certa insofferenza ma nell'immaginario un po' distorto di Lady Byron vengono
invece interpretati come l'emergere dei primi segnali di quello che lei chiama
il sangue Byron. Ad ogni modo come la ragazza stessa scriverà in seguito a
vari confidenti in questo periodo Miss Ada Byron soffre molto la distanza
emotiva dalla madre, la morte dei nonni e la mancanza di amici ma nonostante ciò
si impegna tantissimo negli studi per compiacere chi le sta intorno e risulta
bravissima soprattutto in matematica e meccanica.
All'età di sette anni e mezzo circa Ada si ammala di una misteriosa malattia che
le porta continui e forti mal di testa così disturbanti da comprometterle perfino
la vista. Per ordine del dottore la sua istruzione viene quindi interrotta e
questo è un duro colpo per lei dato che fin da piccola la bravura negli studi è
l'unico merito che le viene riconosciuto dato che per le altre qualità ritenute
importanti all'epoca come ad esempio l'avenenza non viene di certo elogiata.
Potrai avere un buon portamento e avere l'aria distinta ma devi sapere che non
sarai mai graziosa. La salute cagionevole sarà una costante
lungo tutto il corso della vita di Ada ma almeno a seguito di questo primo
lungo periodo forzato di stop le verrà permesso di adottare un gatto da tenere
con sé per alleviare il trascorrere delle lunghe giornate a letto e Mrs Puff questo
il nome della gattina può considerarsi in effetti la prima eccezione al rigido
regime di controllo di Lady Byron.
Qualche anno dopo all'inizio del 1828 una Ada ormai migliorata in salute ma
lasciata spesso sola da una madre sempre più impegnata nei suoi progetti educativi
e sociali inizia a fantasticare su una nuova strana idea. Spinta probabilmente
da un malcelato desiderio di libertà la ragazza inizia spontaneamente a definire
le basi di una nuova scienza piuttosto rivoluzionaria alla quale dà il nome di
volologia. La cosa più sorprendente di questo evento è che la piccola Ada
approccia l'argomento del volo da un punto di vista incredibilmente
pragmatico realizzando disegni e progetti che da una successiva analisi sono
risultati notevolmente validi sul piano scientifico e tecnico. Teniamo presente
infatti che siamo nel 1828 e le idee e i lavori di Ada sulla meccanica del volo
anticipano di quasi 15 anni quello che sarà il vero brevetto della carrozza
aerea a vapore. Niente male per una ragazzina di soli 13 anni.
Si tratta molto probabilmente della prima manifestazione concreta nella ragazza
di un tipo di intelligenza e visione della scienza e della tecnologia del
tutto singolare per l'epoca. Una particolare combinazione di immaginazione
sperimentazione e concretezza scientifica nonché una salvazione per
ciò che riguarda il suo equilibrio emozionale e psicologico.
Ero felice e concentrata quando lavoravo agitata e nervosa quando me ne dovevo
staccare. Non lasciavo mai di mia volontà la stanza del volo.
Meno di un anno dopo l'ideazione della sua nuova scienza all'inizio del 1829 Ada
si ammala di nuovo questa volta di morbillo. Una malattia che oggi è
piuttosto gestibile ma all'epoca per lei si rivela invece una vera catastrofe.
Deve abbandonare i suoi studi sull'avvolologia e le gite a cavallo,
altra attività che ama tanto fare, e rimane costretta a letto ogni poche
settimane fino alla metà del 1832 quindi per più di tre anni.
Fortunatamente però Lady Annabel Byron appartiene ad una cerchia piuttosto
altolocata e colta della nobiltà londinese. Tra i suoi amici vanta infatti
professori universitari, scienziati, dottori e intellettuali di ogni sorta e
per questo motivo può comunque garantire ad Ada un'ottima istruzione anche se per
corrispondenza e assume perfino una istitutrice che supervisiona l'intero
programma di studi della ragazza e la segue in tutto e per tutto anche con
visite frequenti. Questo è un periodo fondamentale per la formazione
intellettiva di Ada e non solo perché intrattiene abitualmente rapporti con
varie menti brillanti della sua epoca ma anche e soprattutto per la modalità di
studio che è costretta a mettere in pratica per anni. I suoi istitutori infatti
la istruiscono principalmente per posta e solo saltuariamente possono venire a
trovarla di persona né tanto meno lei è abbastanza in forze per recarsi da loro
per una lezione o un colloquio personale. Possiamo quindi solo immaginare la
solitudine di questa ragazza che con la sola compagnia del suo gatto e della
servitù è costretta a studiare da sola, a scrivere lunghissime lettere sui suoi
progressi ed aspettare eventuali critiche o consigli nelle risposte da
parte dei suoi insegnanti. Al tempo stesso però e ciò è evidente dalla sua
corrispondenza Ada apprezza moltissimo questo metodo di insegnamento e il senso
di indipendenza che le trasmette. Inizia ad abituarsi e a impegnarsi sempre di
più per compiacere gli istitutori e la madre certamente ma anche per soddisfare
la sua insaziabile curiosità e appena l'ha vista e glielo permette riprende in
mano i libri della fornita biblioteca di famiglia e ricomincia a studiarli con
rinnovato impegno. Ero bravissima in geometria e mi divertivo a risolvere i
problemi che per me rappresentavano intriganti enigmi ed ero anche
affascinata da una materia che avevo appena cominciato a studiare, l'astronomia.
Come molte altre figure in vista del proprio tempo la madre di Ada, Lady
Annabel Byron, è profondamente convinta dell'importanza di mantenere
comportamenti e apparenze consone alla propria posizione in società.
Questa sua ossessione accompagnerà l'intera vita della figlia nei piccoli
e nei grandi avvenimenti come nelle decisioni più importanti e le sarà di
ostacolo in certi casi e di sostegno e salvezza in certi altri. Emblematici sono
i dettagli privati che la giovane Ada racconta nelle proprie lettere, ad
esempio la vergogna nello sguardo di sua madre quando si spostano assieme per le
strade di Londra e la ragazza non è in grado di muoversi o apparire elegante a
causa dei postumi della sua malattia. Oppure la passione di Lady Byron per la
carne di montone della quale si abbuffa abitualmente prima di remare a bordo di
una barchetta fino al centro di un laghetto nelle loro proprietà e attendere
che il dondolio le provochi la nausea e le permetta di rimettere il tutto. Oppure
ancora la strenua lotta per far valere le proprie ragioni contro giornali ed
editori che cercano di raccontare la storia della separazione tra lei e Lord
Byron parlando di fatti di cui in realtà solo la coppia conosce la verità.
Ma nonostante sia causa di tutte queste piccole o grandi manie ed esasperazioni
dei comportamenti la posizione sociale è un fattore fondamentale negli
avvenimenti più importanti della vita di Ada. Le amicizie di Lady Byron, i salotti
ai quali le due donne vengono invitate e gli ambienti che frequentano
abitualmente quando la salute lo permette sono infatti manifestazioni del
più alto livello intellettuale che si possa desiderare nella Londra di
quell'epoca. E non vi è dubbio che questo suo vivere immersa nello stato
dell'arte e della cultura contemporanea abbia contribuito allo sviluppo delle
sue peculiari capacità intellettive.
Alla fine del 1832 madre e figlia con domestici al seguito si trasferiscono in
una villa chiamata Fordook che è stata anche la casa dello scrittore Harry
Fielding l'autore di Tom Jones. Ada ha circa 17 anni e in questo periodo la sua
salute è migliorata anche se ovviamente ora la ragazza è in
sovrappeso vista la lunghissima permanenza a letto ma lei è più che
decisa a rifarsi del tempo perduto in tutti i sensi.
Mentre infatti da un lato la madre assume uno stuolo di istitutori che la
seguono su una nuova serie di materie, inizia a prepararla per il debutto a
corte e la pone sotto il controllo di tre sue amiche zitelle che vivono in casa
con loro e che saranno soprannominate dalla ragazza le tre furie con il massimo
del disprezzo. Possibile? Dall'altro Ada scatena tutto il proprio carattere da
giovane ragazza. Prende a cavalcare ogni giorno con sfrenata passione lavorando
per rimettersi in forma e tra una lezione ed un giro a cavallo si invaghisce di un
suo giovane insegnante con il quale instaura persino una breve relazione
sentimentale. Si tratta per l'epoca di un notevole passo falso per una miss del
suo livello. Una relazione con un uomo di rango notevolmente inferiore senza una
sicurezza economica, un titolo sociale è un gesto che le avrebbe potuto precludere
il futuro al quale era destinata e per il quale era stata cresciuta praticamente
dalla culla. Ma anche in questo caso le qualità di Lady Annabel Byron si
rivelano provvidenziali. La donna è così brava a coprire le tracce di questo
evento che ad oggi l'unica testimonianza che ne abbiamo è un racconto della
stessa Ada fatto ad uno dei suoi più stretti confidenti e che risale a ben
15 anni dopo i fatti. In questa occasione però Ada impara una lezione molto
importante che ne sarà di grande aiuto in futuro e c'è che nella società in cui
vive un gesto può avere un valore diverso a seconda che sia compiuto da un
uomo o da una donna. Scopre infatti che a parti invertite la loro relazione non
sarebbe in effetti stata considerata così problematica.
Siamo dunque in un periodo turbolento per la giovane Miss Ada Byron. Da un lato
sembra esserci una sana voglia di scoprire il mondo da parte di una ragazza
che ha passato i primi anni della propria vita con pochissimi amici e
fondamentalmente bloccata a letto e dall'altro c'è la prensione di una
madre ossessionata dall'apparenza ma anche decisa a dare alla propria figlia
il meglio che la vita possa offrirle anche sbagliando come può
comprensibilmente accadere. Portare Ada da un frenologo ad esempio il dottor
Deville è forse uno degli errori più evidenti di Annabelle. Tanto più che
quando questi le conferma l'attitudine della ragazza per la creatività la donna
va su tutte le furie fino ad insistere a tal punto da far cambiare completamente
la diagnosi. D'altronde lei ha lavorato una vita intera per soffocare il sangue
Byron in ogni aspetto della vita della propria figlia. Come può questo stimato
professionista non rendersi conto che la ragazza è portata per le scienze non
certo per l'arte. Miss Byron dal canto suo ricorda con
astio questo avvenimento ma continua senza sosta a nutrire sia la propria
mente scientifica che quella creativa con lucida convinzione. Per soddisfare
le aspettative della madre ovviamente ma anche perché le è ormai chiaro che il suo
modo di approcciare i problemi, lo studio e la conoscenza è assolutamente atipico
e non convenzionale per la sua epoca. Ancora una volta è Ada contro il resto
del mondo dato che dopo la lunga malattia e il trasferimento a Fort Duke anche i
pochi amici che aveva sono spariti dalla sua vita e la continua sorveglianza delle
tre furie le porta via anche quella che lei chiama la sua solitudine contemplativa.
Fortunatamente però la situazione sta per cambiare perché di lì a poco precisamente
il 10 maggio 1833 la diciottenne Miss Byron viene finalmente presentata alla corte di
Guglielmo IV e se questo è già un evento solitamente molto importante nella vita di
una giovane miss per lei rappresenta anche l'ingresso in un altro ambiente dalle spiccate
connotazioni intellettuali e culturali che frequenterà regolarmente negli anni a seguire.
Gli anni dal 33 al 35 sono per Ada un periodo di vita sociale molto intensa. Lei è così coinvolta
ed impegnata negli eventi della Londra intellettuale ed aristocratica che interrompe
persino la sua copiosa produzione epistolare con conoscenti e precettori e infatti per la
ricostruzione degli avvenimenti di questo periodo è stato necessario affidarsi esclusivamente a diari
le tre testimonianze delle persone che frequentava. Poche settimane dopo il suo debutto a corte Miss
Byron partecipa ad una festa alla quale conoscerà il personaggio che si rivelerà il più importante
della sua vita almeno dal punto di vista scientifico e professionale il matematico,
filosofo, scienziato Charles Babbage. A questa festa Mr Babbage è intento ad illustrare ad un
gruppo di lady e lord la affascinante storia di Gaspard Deprony e del suo esercito di calcolatori
impegnati nella produzione di un enorme numero di tavole matematiche. Deprony era affascinato
dalla descrizione di Adam Smith del processo di produzione degli spilli. Un operaio fabbricava
il filo, il secondo lo raddrizzava, il terzo lo tagliava eccetera ed aveva deciso di applicare
lo stesso principio al calcolo delle tavole matematiche e logaritmiche necessarie per la
navigazione e la localizzazione dei meridiani. Servivano tuttavia migliaia e migliaia di calcoli
per realizzare un tale proposito e per eseguirli Deprony aveva tirato su una vera e propria fabbrica
della matematica. Un piccolo gruppo di matematici specializzati eseguivano e controllavano i passaggi
chiave e altri gruppi via via più grandi e meno specializzati effettuavano i calcoli più semplici
e numerosi. La manodopera necessaria era tale che Deprony aveva reclutato anche uno stuolo di
parrucchieri che dopo la rivoluzione francese dato il numero di aristocratici ghigliottinati si
erano ritrovati in tanti senza lavoro. Babbage utilizza il racconto di questo evento per fare
presente che i calcolatori umani possono commettere degli errori e in una situazione del genere un
singolo piccolo sbaglio si propaga calcolo dopo calcolo fino a causare un disastro nel risultato
finale. Lui invece ha progettato e sta realizzando una macchina in grado di svolgere il lavoro che
tenta di portare a termine Deprony meglio e in meno tempo. Uno strumento meccanico incredibile
in grado di effettuare i calcoli di centinaia di uomini senza mai sbagliare e dotato perfino di un
meccanismo di stampa per ottenere immediatamente i risultati trasferiti su carta. Questo è il giorno
in cui Ada sente per la prima volta parlare della macchina differenziale di Babbage e per lei è una
rivelazione. Affascinata dall'argomento si unisce al gruppo e prende parte ai discorsi dei
partecipanti. Subito le sue doti di matematica e il suo intuito scientifico vengono notate dall'
inventore e la ragazza si guadagna in breve un invito per lei e sua madre a partecipare ad una
delle famose serate nella residenza di Babbage. Mr. Babbage è noto per le serate che organizza
al sabato e che attirano centinaia fra nobili e personaggi di spicco. Il duca di Wellington,
Charles Darwin, Charles Dickens, Michael Faraday sono solo alcuni fra i tanti nomi. A queste serate
i conti incontrano i medici, le duchesse discutono con gli ingegneri, gli scienziati spiegano le
ultime novità del proprio campo a chiunque desideri ascoltarli e saperne qualcosa. Insomma
il fervore intellettuale la fa da padrone. Ada conta le ore fino al giorno della sua prima serata
a casa di Babbage e non appena giunta alla festa scopre che le attrazioni di questi incontri sono
principalmente due. L'automa chiamato la dama d'argento e un modello in scala funzionante
della macchina differenziale. La prima in particolare sembra essere la più apprezzata
e chiacchierata tra gli ospiti della villa. Un'automa è una macchina in grado di svolgere
meccanicamente alcuni compiti grazie al susseguirsi di una serie di movimenti prestabiliti eseguiti in
sequenza. In lo specifico la dama d'argento di Babbage è in grado di eseguire alcuni passi
di danza dando vita ad un breve balletto. In realtà questa macchina è un esempio di un
qualcosa di relativamente diffuso già dal tredicesimo secolo ma non vi è dubbio che
nella metà del 1800 dovesse comunque apparire particolarmente rivoluzionaria a chi la vedeva
per la prima volta e il suo scopo principale era in effetti quello di attirare potenziali
investitori per altri progetti. La seconda attrazione della festa invece è un modello
in scala 1 a 7 della famosa macchina differenziale, perfettamente funzionante ma in grado di effettuare
calcoli su numeri con una minor quantità di cifre rispetto a quello che sarà il modello
definitivo. L'oggetto è un imponente macchinario di ottone e acciaio dalle dimensioni di un grosso
baule posizionato in verticale e presenta un complesso sistema di leve e ruote dentate. Sui
bordi poi sporgono tutta una serie di ruote incise con numeri allineate orizzontalmente e disposte in
colonne. A scopo dimostrativo Babbage configura le leve per istruire la macchina ad elevare i
numeri messi al quadrato, destando l'interesse dei presenti e la profonda ammirazione di Ada,
mentre infatti la dama d'argento sorprende e affascina la maggior parte degli ospiti.
Il modello della macchina differenziale folgora la giovane Miss Byron. Più di 50 anni dopo una
delle nobile donne presenti, Sophia Friend, ricorderà così l'incontro della ragazza con
la macchina differenziale. Miss Byron, giovane com'era, ne capì il funzionamento e vide la
grande bellezza dell'invenzione? La macchina differenziale è una formidabile combinazione
di meccanica e matematica, due scienze in cui Ada eccelle. Pertanto lei riesce a intuirne il
funzionamento molto meglio di tanti dei presenti. Meglio anche di sua madre che, a differenza sua,
non ha trascorso gran parte dell'infanzia a smontare orologi e giocattoli a molla.
Le altre persone non capiscono appieno a cosa si trovano davanti. Come lo stesso Bubbage ricorda
nelle sue memorie intitolate Passages from Life of Philosopher, infatti, capita spesso che qualcuno
gli chieda, ad esempio, se inserendo cifre sbagliate dalla macchina escano comunque le
risposte corrette. Per noi oggi questo concetto è banalmente errato e ci riferiamo ad un tale
tipo di operazione come Garbage In, Garbage Out, cioè se è sbagliato l'input è ovvio che sarà
sbagliato anche il relativo output, ma per l'epoca non era affatto così. Persino Lady Byron scrive
nei propri diari che lei e la figlia sono andate entrambe a vedere la macchina pensante, quando in
realtà Miss Byron è ben conscia del fatto che la macchina differenziale non ha in alcun modo a che
fare con il pensare. Bubbage lo ribadisce continuamente ai suoi ospiti. In effetti lui e Ada sono in
perfetta sintonia, per entrambi la manipolazione dei numeri non è solo un esercizio pratico ma un
percorso verso la comprensione matematica e metafisica. Materia quest'ultima che ovviamente
preoccupa molto Lady Byron, che è sempre ben attenta ad ogni possibile segno della comparsa
del sangue Byron. E sebbene lui a 41 anni abbia più del doppio dell'età di lei, capiscono subito di
avere in comune l'amore per la matematica e la meccanica, diventano ovviamente buoni amici e
la giovane Miss Byron prende molto a cuore il progetto della macchina differenziale. In occasione
di questa serata inoltre lei viene anche a conoscenza del fatto che il macchinario che
tanto la affascina presenta parecchie difficoltà pratiche di realizzazione ed è ben lungi da essere
una realtà. La costruzione della macchina differenziale infatti richiede una quantità
di lavoro e quindi di fondi enorme e Bubbage è dunque alla costante ricerca di finanziatori,
siano essi esponenti del governo o ricchi imprenditori.
Dopo l'incontro con Bubbage per Miss Ada Byron imparare la matematica, la scienza e la tecnologia
diventa non più un dovere morale ma una vera e propria gioia. Diminuisce persino il numero di
domande che pone al proprio insegnante di matematica, il dottor King e inizia a cercare
di trovare le risposte utilizzando la propria immaginazione, affrontando i problemi tramite
un approccio visivo e ricavando da esso le soluzioni matematiche. A questo punto della
sua vita Ada è ben consapevole della potenza della propria parte creativa e della propria
immaginazione ed è decisa a coltivarla e sfruttarla il più possibile a modo suo.
Accade poi che il dottor Friend, un altro insegnante della ragazza,
la incoraggia a stringere amicizia con Mrs. Mary Somerville, un'importante matematica e
astronoma di cui era appena stata pubblicata l'opera Connessione delle scienze fisiche e
che oggi vanta un college intitolato in suo onore all'Università di Oxford. Per Ada,
Miss Mary Somerville è quasi un'eroina, un modello da seguire e la ragazza non esita a cercare
l'amicizia della donna attraverso le conoscenze di sua madre. Dalle lettere scambiate fra la
scienziata e la giovane miss però si evince che la donna è ansiosa non solo di aiutare Ada con
la matematica ma anche di mettere la sua passione per la scienza nella giusta prospettiva. La sua
esperienza in merito infatti non è certo una delle migliori, nonostante la pubblicazione della sua
opera infatti a lei in quanto donna non è mai stato riconosciuto pienamente il merito delle
proprie scoperte scientifiche e le è sempre stato impedito di diventare membro della Royal Society
of London e di frequentarne la biblioteca. Di conseguenza Mary Somerville elogia Ada in tutte
le sue attività dallo studio alle sue abilità di cucire cappellini a maglia alle passeggiate a
cavallo ma al tempo stesso le ricorda spesso che da una donna ci si aspetta che sia innanzitutto
madre e moglie. Ad ogni modo però Miss Byron diventa un'assidua frequentatrice a volte anche
su sua richiesta di casa Somerville e questo, c'è da sottolinearlo, rappresenta il suo primo
coinvolgimento con una famiglia tradizionale qualcosa che non ha mai vissuto fino ad ora.
Insomma l'amicizia con Miss Somerville al pari di quella con Mister Babbage rappresenta per
Ada un altro di quei tasselli che apre un mondo di possibilità.
Durante l'estate del 1834, sempre grazie alle attività imprenditoriali e filantropiche di Lady
Byron, la giovane Ada, che ha ormai 19 anni, ha la possibilità non da poco di vedere la
rivoluzione industriale in azione. Insieme con la madre viaggia infatti nel nord dell'Inghilterra e
visita molte delle nuove fabbriche che stanno sorgendo in questo periodo. Niente di ciò che
ha potuto vedere fino a quel momento, tranne forse la locomotiva a vapore, indica che il futuro sarà
veloce, stimolante e promettente quanto le attività che ammira in quell'estate. Tipografie,
fabbriche, concierie, ma la tappa più interessante di tutto il viaggio è un'officina per la tessitura
automatizzata, in cui disegni complicatissimi vengono realizzati in una frazione del tempo che
serve a tessitori umani grazie al telaio Jacquard. A rendere particolarmente ingegnoso questo
strumento è il fatto che il sollevarsi e abbassarsi dei fili dell'ordito non è controllato da
operatori umani ma da una serie di schede perforate. E la cosa colpisce a tal punto le
due donne che Lady Byron riporta perfino il disegno di una di queste schede nel suo diario.
Dopo diverse settimane di visite alle fabbriche delle Midlands poi le due donne si stabiliscono
presso una cara amica Lady Gosford che ha due figlie Annabelle che prende il nome proprio da
Lady Annabelle Byron e Olivia Levy. Mentre le due signore sono impegnate in una cura di salute,
Miss Byron decide di fare buon uso del suo tempo e quando le ragazze esprimono apprezzamento per
il suo amore per lo studio lei si impegna ad insegnare ad entrambe la matematica. Questa
sua nuova attività di insegnamento ci rivela che Ada si approccia ad una materia in modo del tutto
singolare utilizzando un misto di ragione e immaginazione per trasmettere i concetti. Al
pari di sua madre pretende prestazioni e risultati eccellenti ma differentemente cerca
di instaurare uno spirito di collaborazione con le sue studentesse coinvolgendole in una
sorta di missione. Inoltre definisce i concetti oltre che verbalmente anche visivamente e le
lettere che scambia con le due ragazze sono esempi magnifici di questa sua capacità. Sono scritte
su pergamena grande circa quattro volte la normale carta da lettere e tale dimensione fuori
dal comune permette ad Ada di spaziare con i disegni. Utilizza poi abitualmente compassi,
goniometri e colori strumenti considerati assolutamente volgari. Rimprovera l'uso di
prove indirette quando è possibile la prova diretta e come era solito fare suo padre rafforza
le spiegazioni e le allusioni matematiche tramite l'uso di metafore. Particolarmente
interessante da questo punto di vista è la sua lettera sulla linea inflessa, un argomento di
topologia in cui lei affronta l'argomento mostrando di saper integrare due tipologie diverse di
competenze. In tale lettera infatti è riportata sia una spiegazione matematica a parole della
questione sia una sorta di costruzione algoritmica dei grafi corrispondenti.
La piccola Ada è ormai cresciuta, ha sviluppato la propria personalità e lo dimostra utilizzando
linguaggio e atteggiamenti differenti a seconda degli stati d'animo, delle occasioni e degli
interlocutori con cui si confronta. Quando scrive al Dr. King spiega il suo metodo di
comprensione della matematica, quando scrive a Mrs. King spiega lo stato del suo sviluppo morale
e invece quando scrive a Miss Somerville racconta in modo più veritiero senza timore di una predica
ciò che fa, pensa e sente realmente. I discorsi che poi ascolta in questo periodo costituiscono
senza dubbio la base della sua conoscenza e comprensione delle due macchine di Babbage la
cui seconda, di cui parleremo più avanti, ad oggi è considerata da molti l'inizio concettuale
della rivoluzione informatica. Le impressioni di Ada sono riportate nei diari di Lady Byron che
spesso l'accompagnava alle varie cene e quando invece non poteva ascoltava i racconti della
figlia di ritorno dagli incontri con Babbage e Somerville. Ogni volta che torna a casa Ada
racconta alla madre ciò che è stato discusso durante la serata dagli esperimenti di stampa
a colori alle idee sulle schede perforate e su questo argomento in particolare la ragazza
illustra anche a Babbage la sua idea di utilizzare le schede per impartire ordine alla macchina
differenziale e lui complimentandosi le risponde di aver già visto un telaio jacquard qualche
anno prima ma di non aver pensato che le schede potessero essere utilizzate in tal modo. Possiamo
solo immaginare quanto dovesse essere fiera Ada di aver portato a quella che considera la più
grande invenzione di sempre un contributo che le veniva apertamente riconosciuto. La ragazzina che
viene da un'infanzia solitaria fatta di soli libri, lettere e l'amicizia di una gatta finalmente
ha incontrato persone colte e intelligenti che la incoraggiano la sostengono e l'apprezzano
finalmente ha conosciuto gli amici del calibro che merita. Ed eccoci giunti al termine del primo
episodio di questa serie. Io spero tanto di averti raccontato una storia interessante e soprattutto
di averti fatto venir voglia di ascoltare anche il resto. Ci è voluto un bel po' di lavoro ma alla
fine sono riuscito a fare iniziare la serie proprio nel mese dell'Ada Lovelace Day che si
tiene il secondo martedì di ottobre che celebra il contributo femminile alle scienze STEM e questo
mi riempie ancora di più di soddisfazione. Detto questo un sentitissimo grazie va alle fantastiche
amiche di Pensieri in Codice che hanno gentilmente prestato la voce ai vari personaggi di questo
episodio. Nell'ordine Costanza Vitale nella parte di Miss Chalonnaire in una citazione tratta dal
romanzo biografico L'incantatrice di numeri di Jennifer Chiaverini, Chiara Virgili del podcast
Dannati Architetti nella parte di Ada tratta sempre da L'incantatrice di numeri e infine
Simona del podcast Gli scimmioni non leggono Nice nella parte di Sofia Friend in una citazione da
Ada The Enchantress of Numbers un meraviglioso epistolario a cura di Betty Alexandra Tull. Come
di consuetudine poi ringrazio Edoardo e Carlo per la loro donazione mensile e Giordano per la
sua donazione singola. Giordano a breve dovresti ricevere segnalibro e set di adesivi all'indirizzo
che mi hai comunicato. In descrizione poi ci sono i link delle fonti che ho utilizzato per
l'episodio e al sito di Pensieri in Codice con tutte le informazioni su come unirsi alla
community, effettuare donazioni, ottenere gadget eccetera. Sempre in descrizione trovi poi il codice
sconto del 10% per le conferenze del GRUSP, il React Day che si terrà il 28 ottobre,
l'Aravel Day che avrà luogo invece il 9 novembre e tutte le altre a seguire. Infine se vuoi
contattarmi mi puoi scrivere a valerio-pensieriincodice.it mi raccomando le due i e mi trovi
anche sul gruppo del podcast ti basta cercare Pensieri in Codice nella casella di ricerca.
E direi che non c'è altro per oggi se non raccomandarti di non perdere i prossimi episodi
su Ada Lovelace e nemmeno di dimenticare che un informatico risolve problemi,
a volte, anche usando il computer.

