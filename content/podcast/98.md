---
authors: [Valerio Galano]
title: "Snippet - The Book of Mozilla"
layout: episode
episode_type: full
series: [Snippet]
categories: [podcast]
tags: [code,divulgazione,easter,egg,firefox,konami,mozilla]
seasons: 2
number: 98
date: Sun, 01 May 2022 04:00:02 +0000
audio: "episodes/PIC98.mp3"
audio_duration: 370
audio_size: 5904926
transcript: transcripts/srt/PIC98.srt
url: /episodes/98
aliases: 
  - /98
image: "images/covers/PIC98.png"
explicit: "no"
draft: false
type: podcast
---
Fonti: <br /><a href="https://www.mozilla.org/en-US/book/" rel="noopener">https://www.mozilla.org/en-US/book/</a><br /><a href="https://elgoog.im/" rel="noopener">https://elgoog.im/</a><br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me" rel="noopener">https://go.getproton.me</a>/SHN0 <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />

{{< credits season="season2" >}}

<!-- more -->

## Testo dell'episodio

Benvenuti su Snippet, una rubrica di pensieri in codice, pillole e aneddoti dal mondo dell'informatica
in meno di 5 minuti.
In generale nel campo dei media esiste una pratica piuttosto diffusa che consiste nell'inserire
piccoli elementi come messaggi, immagini o addirittura funzionalità nascoste all'interno
di film, videogame, software o altri prodotti.
Tali elementi prendono il nome di Easter Eggs, uova di pasqua, proprio a voler rimarcare
il concetto di sorpresa che essi suscitano nei propri fruitori nel momento in cui questi
si trovano di fronte a qualcosa che non si aspettavano o che risulta fuori contesto
o che ancora si ricollega ad un altro prodotto.
Il nome Easter Egg fu cognato nel 1979 da Steve Wright, che sarebbe poi diventato il
direttore del reparto di sviluppo software dell'Atari.
Wright utilizzò questo nome per descrivere un messaggio nascosto, inserito all'interno
di un videogame dell'Atari dal titolo Adventure, ma proprio il campo dell'informatica, persino
da prima che nascesse il termine Easter Egg, è sempre stato un terreno fertile per questo
tipo di iniziative.
Da sempre i programmatori si sono divertiti ad inserire vari tipi di scherzi o di elementi
segreti nei loro software o addirittura nell'hardware.
Il primo Easter Egg software conosciuto, infatti, sembra risalire addirittura al 1973, all'interno
del famosissimo videogame Moonlander, nel quale l'obiettivo del giocatore è quello
di atterrare con un modulo spaziale sulla Luna, ma se si viaggia abbastanza a lungo
prima di toccare la superficie lunare, si incontra niente di meno che un McDonald's.
E questo è solo il primo, ne esistono moltissimi più o meno conosciuti.
Il famigerato Konami Code è un altro esempio piuttosto diffuso, presente nei più disparati
software o device.
Ad esempio, se hai una Alexa, prova a dirle su su giù giù sinistra destra sinistra
destra B A e scopri cosa ti risponde.
Ma questo fenomeno vale anche per contesti più seri, ad esempio nelle distribuzioni
Linux basate su Debian, se si lancia il comando da terminale apt-get mu appare un bovino che
ci chiede se oggi abbiamo mugito.
E anche gli strumenti di largo uso non fanno eccezione, Google stesso include tantissimi
easter egg che si possono attivare tramite delle particolari ricerche e dato il gran numero
e l'alta qualità degli stessi, esiste persino un sito dedicato a elencarli tutti e a spiegare
come attivarli, ovviamente te lo lascio in descrizione se vuoi andare a curiosare.
E ancora, prova ad andare sul sito di Amazon, cliccare il tasto destro e poi su mostra codice
sorgente, poi scrolla fino in fondo e fammi sapere cosa trovi.
Inizialmente il fenomeno degli easter egg era fatto di codice realmente nascosto o addirittura
dimenticato, come nel caso del Konami Code, ma poi la tendenza ha iniziato un po' a cambiare
e si è cominciato a documentare tale codice o addirittura a vietarlo, come nel caso rispettivamente
di Microsoft a partire dal 2002 e poi di Apple nel periodo Jobs, e tutto questo ovviamente
per motivi di sicurezza.
Ma quello degli easter eggs è rimasto un mondo tutto da esplorare, quasi sempre nel
farlo scopriremo che c'è un qualcosa di simpatico o di divertente che riguarda un software o
un device che utilizziamo tutti i giorni o che addirittura abbiamo in casa.
E tra i tanti c'è un particolare easter egg, devo dire piuttosto semplice, che però
per me è risultato sempre piuttosto interessante e che credo sia troppo poco conosciuto.
Sto parlando del Book of Mozilla.
Scrivendo infatti about 2.mozilla nella barra del titolo di un browser Firefox apparirà
una frase, una sorta di versetto biblico che parla di una bestia, le sue opere e i suoi
seguaci.
A seconda della versione di Firefox questo versetto cambia, infatti nel corso della storia
ne sono apparsi ben 8 che pur essendo diversi fra loro mantengono tutti questo tono un po'
misterioso e in descrizione trovi il link al sito ufficiale per leggerli tutti.
Ma nonostante l'apparente solennità, in realtà questi versetti sono associati alla
storia dell'evoluzione del browser nel tempo, dal primissimo Netscape Navigator fino al
novissimo Firefox Focus.
Per capire questa cosa basta visualizzare il codice sorgente del sito ufficiale del
Book of Mozilla e leggere i commenti nascosti all'interno del codice HTML, i quali spiegano
l'avvenimento a cui ciascun versetto fa riferimento, di fatto si tratta di un easter egg nell'easter
egg.
E un'altra cosa molto interessante è che questa caratteristica è presente perfino
in altri browser, tra i quali il più famoso è sicuramente Internet Explorer, il quale
all'indirizzo About Mozilla mostrava il Blue Screen of Death di Windows.
Insomma, The Book of Mozilla è un classico esempio di easter egg al quale tutti abbiamo
accesso ma che probabilmente non abbiamo mai visto.
Un piccolo scherzo che dei goliardici programmatori hanno voluto inserire all'interno delle loro
creazioni e che per noi può rappresentare un momento di scoperta divertente e curioso.

