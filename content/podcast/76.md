---
authors: [Valerio Galano]
title: "Snippet - Dallo Sputnik al Lo...gin"
layout: episode
episode_type: full
series: [Snippet]
categories: [podcast]
tags: [aneddoto,arpanet,internet,sputnik,storia]
seasons: 2
number: 76
date: Sun, 28 Nov 2021 05:00:02 +0000
audio: "episodes/PIC76.mp3"
audio_duration: 263
audio_size: 4198399
transcript: transcripts/srt/PIC76.srt
url: /episodes/76
aliases: 
  - /76
image: "images/covers/PIC76.jpg"
explicit: "no"
draft: false
type: podcast
---
Fonti:<br /><a href="https://it.wikipedia.org/wiki/Sputnik_1" rel="noopener">https://it.wikipedia.org/wiki/Sputnik_1</a><br /><a href="https://it.wikipedia.org/wiki/ARPANET" rel="noopener">https://it.wikipedia.org/wiki/ARPANET</a><br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me" rel="noopener">https://go.getproton.me</a>/SHN0 <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />Crediti:<br />Sound design - Alex Raccuglia - <a href="https://ulti.media/" rel="noopener">https://ulti.media/</a> <br />Voce intro - Maria Chiara Virgili - <a href="https://linktr.ee/dannatiarchitettipodcast/" rel="noopener">https://linktr.ee/dannatiarchitettipodcast/</a>  <br />Voce intro - Spad - <a href="https://mercuriopodcast.com/" rel="noopener">https://mercuriopodcast.com/</a> <br />Musiche - Kubbi - Up In My Jam, Light-foot - Moldy Lotion, Creativity, Old time memories<br />Suoni - Zapsplat.com

<!-- more -->

## Testo dell'episodio

Benvenuti su Snippet, una rubrica di pensieri in codice. Pillole e aneddoti dal mondo dell'informatica
in meno di 5 minuti.
Il 4 ottobre 1957 l'Unione Sovietica riuscì a conseguire un grande successo nella corsa
allo spazio. Quel giorno, infatti, spedì in orbita attorno alla Terra il primo satellite
artificiale, al quale fu dato il nome di Sputnik 1, ossia Semplice Satellite 1. Pur trattandosi
di un volo breve per gli standard odierni, restò infatti in orbita solo per 3 settimane
prima di esaurire le batterie, per l'epoca, cioè in piena guerra fredda, il fatto che
l'Unione Sovietica avesse raggiunto un tale risultato per prima, rappresentò per gli
Stati Uniti un durissimo colpo. A testimoniare questo fatto, l'espressione momento Sputnik
entrò proprio nel gergo comune americano per indicare quelle conquiste ottenute in qualsiasi
campo da paesi stranieri prima del proprio. Un modo questo anche per tenere a mente il
fatto che gli Stati Uniti non sono sempre i primi in tutto. Ad ogni modo, la reazione
americana a questo evento fu notevole. Il Ministero della Difesa istituì un'agenzia
apposita che lavorasse nel campo della ricerca avanzata e che avesse come obiettivo quello
di far primeggiare gli Stati Uniti in campo scientifico e tecnologico. Il nome di questa
agenzia era Advanced Research Project Agency, che abbreviato è ARPA. Fra tutti i progetti
perseguiti dall'ARPA però uno in particolare ha portato a dei risultati delle cui evoluzioni
noi oggi facciamo uso tutti i giorni e certamente può essere definito come quell'innovazione
che rende il mondo così come noi lo conosciamo. Pochissimo dopo l'istituzione dell'agenzia
infatti, già nel 1963, il direttore dell'ARPA, Joseph Licklider, inoltrava ai suoi colleghi
una nota di 8 pagine in cui descriveva sommariamente gli obiettivi di un nuovo progetto, un progetto
volto a far dialogare fra loro i computer. Scherzosamente, ma anche in modo molto ambizioso,
tale nota era indirizzata ai, leggo testualmente, membri affiliati della rete informatica intergalattica.
E fu così che, circa 10 anni dopo il momento Sputnik, nel 1967, nacque il progetto ARPANET,
che aveva come obiettivo appunto quello di creare una tecnologia che permettesse di collegare
i computer in rete e rendesse possibile la comunicazione e lo scambio di informazioni.
Dopo quindi solo altri due anni di lavoro, e precisamente il giorno 29 ottobre 1969,
la rete di computer, basata su tecnologia a commutazione di pacchetti, vide finalmente
la luce e fu inviato il primo messaggio fra computer della storia. L'intenzione era quella
di inviare la parola LOGIN da un computer dell'Università della California ad uno che
si trovava a Stanford. Tuttavia, come da buona e ormai consolidata tradizione informatica,
durante la demo qualcosa andò storto e, dopo aver spedito le lettere L e O, si verificò
un crash e le lettere G, I ed N non furono mai ricevute. Nonostante questo piccolo intoppo
però già dopo un mese il primo collegamento fra macchine era stabile e funzionante e gettava
le basi per quella rete di calcolatori che noi oggi conosciamo con il nome di Internet.

