---
authors: [Valerio Galano]
title: "Ep.10 - Come creare data breach per errore"
layout: episode
episode_type: full
series: []
categories: [podcast]
tags: [breach,client,crittografia,data,email,server,sicurezza]
seasons: 1
number: 10
date: Wed, 12 Jun 2019 05:00:07 +0000
audio: "episodes/PIC10.mp3"
audio_duration: 1097
audio_size: 17545507
transcript: transcripts/srt/PIC10.srt
url: /episodes/10
aliases: 
  - /10
image: "images/covers/PIC10.jpg"
explicit: "no"
draft: false
type: podcast
---
Dimenticare un database o una lista di password apertamente accessibili sul Web non è mai una buona idea. Nessun'azienda ne trarrebbe vantaggio eppure ultimamente sta accadendo molto spesso. Come mai? Proviamo ad immaginare qualche scenario possibile...<br /><br />Qualche data breach recente<br /><a href="https://www.ilsoftware.it/articoli.asp?tag=G-Suite-alcune-password-memorizzate-in-chiaro-per-14-anni_19276" rel="noopener">https://www.ilsoftware.it/articoli.asp?tag=G-Suite-alcune-password-memorizzate-in-chiaro-per-14-anni_19276</a> <br /><a href="https://www.cnet.com/news/amazon-alexa-transcripts-live-on-even-after-you-delete-voice-records/" rel="noopener">https://www.cnet.com/news/amazon-alexa-transcripts-live-on-even-after-you-delete-voice-records/</a> <br /><a href="https://attivissimo.blogspot.com/2019/02/azienda-italiana-lascia-esposto-online.html" rel="noopener">https://attivissimo.blogspot.com/2019/02/azienda-italiana-lascia-esposto-online.html</a> <br /><a href="https://attivissimo.blogspot.com/2019/03/facebook-ha-tenuto-centinaia-di-milioni.html?m=1" rel="noopener">https://attivissimo.blogspot.com/2019/03/facebook-ha-tenuto-centinaia-di-milioni.html?m=1</a> <br /><a href="https://attivissimo.blogspot.com/2019/04/facebook-ops-quelle-decine-di-migliaia.html" rel="noopener">https://attivissimo.blogspot.com/2019/04/facebook-ops-quelle-decine-di-migliaia.html</a> <br /><a href="https://www.wired.it/internet/social-network/2019/05/21/instagram-influencer/?refresh_ce=" rel="noopener">https://www.wired.it/internet/social-network/2019/05/21/instagram-influencer/?refresh_ce=</a> <br /><br />Per sostenere il podcast:<br />Compra su Amazon partendo da questo link* - <a href="https://amzn.to/2MGITWk" rel="noopener">https://amzn.to/2MGITWk</a>  <br />Regalami qualcosa dalla wishlist - <a href="https://pensieriincodice.it/360s8Kx" rel="noopener">https://pensieriincodice.it/360s8Kx</a><br /><br />Attrezzature:<br />Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br /><br />* Il costo di acquisto non sarà maggiore per te, ma Amazon mi girerà una piccola parte del ricavato. <br /><br />Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br /><br />Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />Youtube - <a href="http://bit.ly/picYT" rel="noopener">http://bit.ly/picYT</a> <br />Spotify - <a href="http://bit.ly/picSpotify" rel="noopener">http://bit.ly/picSpotify</a> <br />Itunes - <a href="http://bit.ly/picItunes" rel="noopener">http://bit.ly/picItunes</a> <br /><br />Crediti:<br />Montaggio - Daniele Galano - <a href="http://bit.ly/2UkKzXk" rel="noopener">http://bit.ly/2UkKzXk</a> <br />Voce intro - Costanza Martina Vitale<br />Musica - Kubbi - Up In My Jam<br />Musica - Light-foot  - Moldy Lotion

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Buongiorno a tutti e ben ritrovati per un nuovo episodio di Pensieri in codice,
il podcast in cui parliamo di argomenti presi dal mondo del software, di internet e della
programmazione. Puntata numero 10. Ci è voluto un po', sia per questioni personali che lavorative
e per via dell'influenza, però finalmente riusciamo a pubblicare la decima puntata di
Pensieri in codice. Per questo motivo vi rubo qualche secondo per ringraziare tutti quelli
che ascoltano, condividono e interagiscono con il podcast tramite commenti o tramite il gruppo
Telegram, messaggi privati, social eccetera. In particolar modo vorrei ringraziare tutti
quelli che in questo periodo di stop forzato mi hanno fatto sentire il loro sostegno inviandomi
messaggi e chiedendomi quando avrei ricominciato a pubblicare. Grazie davvero a tutti che mi date
la spinta per continuare questo mio piccolo progetto. Ora bando alle ciance e iniziamo a
parlare dell'argomento di oggi. Come probabilmente avrete notato, nell'ultimo periodo si sono
moltiplicate le notizie di società che hanno ammesso di aver erroneamente lasciato incustodite
e accessibile a tutti informazioni riguardanti i propri utenti. Vi lascio in descrizione qualche
link a qualcuna di queste news giusto per capire la portata di questo fenomeno. Password, dati
personali, informazioni sulle abitudini di comportamento, dettagli dei profili sono solo
alcuni dei dati che per errore possono essere archiviati e lasciati su aree non protette e
quindi accessibili a chi non ne dovrebbe avere diritto. A poco servono tutte le legislazioni a
tutela degli utenti come il GDPR o le privacy policy perché seppure le aziende vengono costrette
legalmente o si impegnano a preservare la nostra privacy e i nostri dati, non sono immuni da
quelli che sono gli errori o i comportamenti scorretti che possono avere i singoli soggetti
al loro interno. Sì perché generalmente un database di informazioni o una lista di password in chiaro
non finiscono su internet pubblicamente accessibili intenzionalmente perché qualcuno effettivamente
vuole che siano lì ma solitamente ci finiscono a causa di errori disattenzioni o comportamenti
maldestri di qualcuno. Nell'episodio di oggi quindi voglio provare ad immaginare, ragionando così come
ragiona un programmatore, tutta una serie di scenari nei quali le informazioni vengono trattate
senza le dovute attenzioni e quindi finiscono per sbaglio accessibili a chi non dovrebbe poterle
vedere. Badate bene non parlerò di attacchi hacker ma semplicemente di dati diffusi per
errore e come vedremo disseminare involontariamente informazioni e dati gestiti tramite un software è
qualcosa di molto più semplice di quanto sembri. Cominciamo subito col dire che quelli che andrò
a fare sono esempi realistici ma pur sempre esempi. Io non sono a conoscenza delle cause
che hanno portato alle varie brecce informatiche descritte nelle news che anche vi lascio in
descrizione. Tuttavia quello che farò sarà limitarmi ad immaginare delle possibilità
sulla base delle mie conoscenze di sviluppatore di software per il web. La prima cosa da tenere
a mente quando si parla di dati scambiati su internet è che abbiamo sempre a che fare non
con un unico software ma con un sistema che viene detto client server. Cercando di semplificare al
massimo ciò vuol dire che chi accede ad un servizio utilizza un software che solitamente
è installato sul proprio pc o sul proprio smartphone e che si chiama client. Esso può
essere anche un sito un app o un semplice programma specifico e questo software si
collega ad un altro software che è solitamente chiamato server ed è in funzione da qualche parte
su internet. Dal momento che il client dovrà comunicare al server le informazioni inserite
dall'utente e al tempo stesso il server dovrà comunicare al client le informazioni da mostrare
all'utente risulta chiaro che tra client e server deve esistere un canale di comunicazione affinché
questi possano scambiare le informazioni in entrambe le direzioni. Tuttavia su internet la
comunicazione tra due device che siano computer smartphone server o dispositivi IOT o altro non è
mai diretta. I pacchetti di dati infatti vengono spediti a dei server intermedi che li smistano
nella direzione giusta fino a che essi non raggiungono il destinatario della trasmissione
esattamente come può accadere per un pacco o una lettera inviata tramite poste italiane o un
corriere che passa attraverso una serie di centri di smistamento fino a raggiungere il destinatario.
Questi server intermedi anche detti nodi analizzano parte del pacchetto di dati per
poter individuare il nodo successivo a cui spedirli. Ora sia per ragioni funzionali che
per ragioni di manutenzione e monitoraggio questi server memorizzano molte delle informazioni
contenute nei pacchetti all'interno di registri che vengono chiamati log. Ciò vuol dire che in
pratica parte o addirittura tutte le informazioni trasmesse vengono replicate un numero indefinito
di volte lungo il percorso fino a raggiungere il destinatario. Ora se la connessione tra client
e server è implementata utilizzando dei sistemi di criptografia, dei certificati e altre misure di
sicurezza del genere questo non dovrebbe essere un problema perché anche se vengono memorizzate la
maggior parte delle informazioni e soprattutto le informazioni sensibili restano criptate e
quindi non leggibili da chiunque. Tuttavia se chi ha sviluppato il software non è stato
sufficientemente attento a implementare un meccanismo del genere o addirittura per errore
ha inserito determinate informazioni in una zona del pacchetto dati che non è soggetta a criptografia
allora questi dati verranno involontariamente archiviati lungo il percorso. Per provare a
capire cosa intendo facciamo un esempio banale. Immaginiamo di stare modificando la password
dell'account del nostro sito di commerce preferito. Accediamo quindi alla pagina di cambio
password, inseriamo la vecchia password, di solito si fa così, inseriamo la nuova e clicchiamo salva.
A questo punto un pacchetto di dati contenente la nostra nuova password viene spedito verso il
server. Ora se il software è implementato nel modo giusto la password nuova sarà contenuta in una
zona del pacchetto dati che verrà criptata e quindi non sarà leggibile in chiaro da nessuno
lungo il percorso tranne il server di destinazione. Se invece la pagina non è implementata nel modo
giusto questa password potrebbe finire in una area del pacchetto che risulta in chiaro e che
quindi viene archiviata in modo automatico dai log lungo il percorso. Il risultato sarà che ci
saranno sparsi per la rete una serie di file di testo che conterranno la nostra password in chiaro.
A tutto ciò va anche aggiunto il fatto che la connessione tra il nostro client e il server non
è l'unica del sistema e cioè anche nella più piccola e la più semplice delle realtà il più
piccolo dei siti che possiamo immaginare è comunque composto di almeno due elementi e
cioè semplificando al massimo un software che è detto server applicativo che elabora i dati ed
un altro software che è detto database solitamente che archivia questi dati. Poi più il sito o il
software in questione cresce in termini di dati e di utenza più il sistema tende a crescere in
numero di server dando vita a ecosistemi sempre più complessi e tutti questi elementi solitamente
per ragioni di sicurezza ridondanza ed efficienza sono sparsi per il mondo e quindi sono interconnessi
fra loro tramite altri canali di comunicazione che vanno essi stessi adeguatamente protetti.
In definitiva basta un errore di programmazione nel flusso dei dati o una sbagliata configurazione
della connessione fra due o più server a far sì che le informazioni viaggino in formato leggibile
e che siano memorizzate anche non intenzionalmente andando a formare enormi archivi di dati in rete.
Un secondo metodo per perdersi informazioni in giro per la rete è quella di farne delle copie
e non proteggerle adeguatamente. Quando si parla di database infatti è più che normale avere tutta
una serie di copie di backup questo perché in caso di problemi di danneggiamento dei dati o
addirittura di cancellazione dell'intero database risulta poi semplice ripartire da una copia di
backup che sia il più aggiornata possibile e questo porta a fare tutta una serie di copie
con cadenza periodica. Se normalmente ci si preoccupa tanto di mettere in sicurezza i
database per evitare attacchi esterni e quindi si utilizzano firewall, meccanismi di restrizione
degli accessi e criptografia, non sempre si utilizza la stessa scrupolosità quando questi
dati si estrangono e si conservano in aree di backup. Immaginiamo quindi il nostro sito di
e-commerce, lo stesso dell'esempio precedente. Esso avrà probabilmente una procedura di backup
almeno giornaliera con la quale salverà tutti i dati inerenti gli utenti, gli acquisti e il
catalogo. Questo tipo di procedure nel 99,9% dei casi sono automatizzate e si compongono di una
serie di operazioni eseguite in sequenza. Ad esempio estrazione dei dati, magari compressione
di questi dati, trasmissione verso un sistema di stoccaggio e archiviazione su uno o più apparati
di stoccaggio. Ovviamente affinché i dati contenuti nel backup siano al sicuro è necessario che
ciascuna delle operazioni svolte per eseguire il backup sia a sua volta sicura. Se così non fosse
infatti allora si rischierebbe di lasciare i dati a stazionare magari in aree non protette o di far
che essi vengano catturati durante la trasmissione. Quindi quando la procedura di backup del nostro
sito e-commerce estrarrà i dati e successivamente li comprimerà si dovrà anche assicurare che non
ne rimanga una copia in qualche cartella magari temporanea del server nella quale ha svolto le
operazioni. Allo stesso tempo quando li trasmetterà si dovrà assicurare come descritto nel blocco
precedente che la trasmissione sia criptata e nessun nodo lungo la rete possa trattenere una
copia in chiaro di questi dati. Un'altra causa di creazione di copie di informazioni può essere
quella di avere la necessità di manipolare tali informazioni in formati differenti rispetto a
quelli con cui sono archiviate. Capita infatti a volte di dover compiere specifiche operazioni
magari manualmente, magari una tantum o poche volte nel corso di lunghi periodi di tempo,
operazioni per le quali è necessario riorganizzare i dati estraendoli e archiviandoli in una forma
differente. Questi casi sono ad esempio il calcolo di una particolare statistica che normalmente il
software non calcola automaticamente oppure una procedura di importazione ed esportazione verso
un altro software. Ad ogni modo in condizioni del genere vengono solitamente create copie ad
uso e consumo di una specifica operazione. Per questo motivo può capitare quindi di avere
database o file temporanei che vengono utilizzati per archiviare e rileggere gli stessi dati
presenti all'interno del database originale ma in un modo più semplice rispetto alla specifica
situazione. Ma anche qui c'è da chiedersi dove saranno archiviati questi file, attraverso quali
server transiteranno, quali e quanti operatori, programmatori, sistemisti, tecnici, analisti
avranno accesso a questi file e soprattutto una volta terminate le operazioni verranno effettivamente
rimosse tutte le copie esistenti? Sì perché basterà che anche una sola copia resti in giro,
magari dimenticata su un server o su un'area di stoccaggio non protetta perché non pensata per
contenere dati importanti a lungo termine ed ecco che avremo un database di migliaia o milioni di
informazioni in bella vista e pronto per essere scaricato da internet. Infine non va trascurato
il fatto che la maggior parte dei software al fine di incrementare le proprie performance
utilizza un sistema che prende il nome di caching e che consiste fondamentalmente nel
mantenere una copia delle informazioni più utilizzate in una sorta di area cuscinetto
che viene chiamata appunto cache in modo da limitare il numero di accessi al sistema di
archiviazione. Ciò vuol dire che a discrezione del software utilizzato esisteranno copie dei dati
contenuti nel database che saranno però archiviate in aree differenti da dove si trova
quest'ultimo e per periodi di tempo più o meno lunghi e questo sposta di fatto un numero
imprecisato di informazioni in aree differenti dell'architettura del sistema rendendole così
vulnerabili nel caso in cui non si proteggano anche questi altri spazi in modo adeguato.
Un terzo sistema per condividere involontariamente le informazioni dei propri utenti è quello di
comunicare con i soggetti coinvolti attraverso canali non protetti. Esistono infatti software
che implementano numerosi sistemi di sicurezza per proteggere i dati ma poi li inviano ai propri
utenti attraverso canali come l'email. Le email vengono letteralmente lette da tutti i nodi di
smistamento lungo il percorso dal mittente al destinatario e ciò vuol dire che inserire
informazioni di qualsiasi genere nelle email inviate ai propri utenti o ai propri operatori
significa letteralmente spargerle lungo tutto il percorso. Nonostante ciò sono moltissimi i siti
che vi reinviano a volte anche inutilmente le vostre stesse informazioni via email. Ad esempio
ci sono siti di e-commerce che ad ogni ordine vi inviano una email con il contenuto dell'ordine e
il vostro indirizzo al quale l'ordine verrà spedito. Oppure ci sono siti dai quali subito
dopo esservi registrati vi vedrete ricapitare una email contenente il vostro username e la
vostra password utilizzata per la registrazione. Ed è proprio questo il motivo per cui quando ci si
registra ad un nuovo sito conviene sempre utilizzare una password temporanea e poi
successivamente accedere al pannello del profilo e cambiare la propria password con quella definitiva,
questo per evitare che il sito spiattelli la vostra email e la vostra password a tutto il mondo.
Siamo dunque giunti al termine di questo decimo episodio. Io spero che l'argomento vi sia piaciuto
e vi ringrazio per essere arrivati fin qui e come al solito vi invito a condividere l'episodio sui
social, a commentare, a unirvi al gruppo telegram e vi ricordo che potete ascoltare il podcast su
Spreaker, YouTube, Spotify ed iTunes e da qualche settimana anche su Alexa. Vi basterà dire Alexa
apri pensieri in codice. Io intanto vi saluto, vi auguro una buona giornata e vi do appuntamento
alla prossima settimana per un nuovo episodio.

