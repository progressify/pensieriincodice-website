---
authors: [Valerio Galano]
title: "Ep.19 - Informatica Vintage - Word Processor: dagli albori ai giorni nostri"
layout: episode
episode_type: full
series: []
categories: [podcast]
tags: [apple,ibm,macwrite,microsoft,word,wordprocessor]
seasons: 1
number: 19
date: Wed, 09 Oct 2019 05:00:08 +0000
audio: "episodes/PIC19.mp3"
audio_duration: 771
audio_size: 12322689
transcript: transcripts/srt/PIC19.srt
url: /episodes/19
aliases: 
  - /19
image: "images/covers/PIC19.png"
explicit: "no"
draft: false
type: podcast
---
In questo secondo episodio della rubrica Informatica Vintage, scopriremo la storia di una tipologia di software tra quelli più utilizzati di sempre: i Word Processor.<br />
<br />
Fonti:<br />
<a href="https://www.facebook.com/italiandevelopers/posts/457846054708470" rel="noopener">https://www.facebook.com/italiandevelopers/posts/457846054708470</a> <br />
<br />
Festival del podcasting<br />
<a href="https://festivaldelpodcasting.it/" rel="noopener">https://festivaldelpodcasting.it/</a> <br />
<br />
ItalianDevelopers<br />
<a href="https://www.facebook.com/italiandevelopers" rel="noopener">https://www.facebook.com/italiandevelopers</a> <br />
<br />


{{< support >}}

Attrezzature:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Il costo di acquisto non sarà maggiore per te, ma Amazon mi girerà una piccola parte del ricavato. <br />
<br />
Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
Profilo Instagram - <a href="http://bit.ly/picInstagram" rel="noopener">http://bit.ly/picInstagram</a> <br />
<br />
Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />
Youtube - <a href="http://bit.ly/picYT" rel="noopener">http://bit.ly/picYT</a> <br />
Spotify - <a href="http://bit.ly/picSpotify" rel="noopener">http://bit.ly/picSpotify</a> <br />
Itunes - <a href="http://bit.ly/picItunes" rel="noopener">http://bit.ly/picItunes</a> <br />
<br />


{{< credits season="season1" >}}

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Buongiorno a tutti e ben ritrovati per un nuovo episodio di Pensieri in codice,
il podcast in cui parliamo di argomenti presi dal mondo del software,
di internet e della programmazione. E' passata quasi una settimana da quando ho registrato
l'ultimo episodio, ma la voce invece di migliorare è peggiorata ancora un po',
ma non fa niente. Va bene così, ce la faremo andar bene, anche perché molto probabilmente
l'episodio della prossima settimana non uscirà e quindi non volevo risultare assente per troppo
tempo. Inoltre ci tenevo a ricordarvi l'appuntamento del 12 ottobre a Milano per il
Festival del Podcasting, dove sarò presente anch'io insieme a tutta una serie di podcaster
e appassionati di podcast. Sarà una gran bella occasione per incontrarci e stare un po' insieme,
quindi se vi va di partecipare trovate tutte le informazioni sul sito festivaldelpodcasting.it
e potete unirvi al gruppo Telegram di Pensieri in Codice o scrivermi su Instagram per accordarci
magari su come incontrarci lì. Infine vi ricordo che tutti i link che ho nominato e che nominerò
nell'episodio li trovate in descrizione in modo da poterli consultare in modo più agevole. Ora
però basta con le comunicazioni di servizio e iniziamo a parlare dell'argomento dell'episodio
di oggi che, come avrete letto dal titolo, è parte della rubrica informatica vintage che tengo
in collaborazione con la pagina Facebook Italian Developers. Ne approfitto quindi per ringraziare
Andrea Chanot di Italian Developers per aver raccolto le informazioni e redatto il testo che
sentirete letto nel prossimo blocco. In descrizione trovate anche il link al post Facebook corrispondente,
mi raccomando andatelo a guardare anche perché ci sono varie immagini molto interessanti
sull'argomento e non dimenticate di iscrivervi alla pagina Italian Developers. Ultimissima cosa
prima di cominciare il testo che andrò a leggere è pienissimo di nomi di persone e di aziende
straniere quindi mi scuso già in anticipo se sbaglierò qualche pronuncia. Andiamo quindi a
parlare di word processor e cioè tutti quei software che ci permettono di scrivere e modificare
una lettera o un documento. In pratica sono quei software che noi oggi conosciamo con il nome di
Microsoft Word o Libre Office Writer ma quelli che utilizziamo noi oggi sono in realtà l'ultimo
stadio di un processo evolutivo molto particolare e che sono sicuro vi sorprenderà.
Un word processor è un programma o dispositivo che permette la modifica, la formattazione e
l'elaborazione di un testo. I primi word processor erano dispositivi autonomi dedicati a tale
funzione. Fortunatamente ora non abbiamo più bisogno di comprare un computer dedicato per
svolgere questa attività. Gli attuali word processor infatti sono programmi di elaborazione
e testo eseguiti su computer di uso generale. I word processor inoltre non nascono con l'informatica
ma si sono sviluppati ed evoluti grazie a quelle che erano le esigenze degli scrittori per poi
solo in seguito congiungersi con il mondo dei computer. La storia degli elaboratori di testo
è la storia della graduale automazione riguardo agli aspetti fisici della scrittura e del
perfezionamento della tecnologia per renderla disponibile alla società. Il termine word
processor è entrato negli uffici americani nei primi anni 70 e si basava sull'idea di
riorganizzare i dattilografi. Questo concetto si è poi pian piano trasformato ponendo
l'attenzione sull'editing automatico dei testi. Inizialmente i progettisti di word processor
combinavano tecnologie esistenti con quelle emergenti in modo da sviluppare apparecchiature
autonome e creando un nuovo business distinto dal mondo emergente dei personal computer. Nel
corso della storia distinguiamo tre tipi di word processor meccanico elettronico e software. Il
primo dispositivo per l'elaborazione dei testi simile ad una macchina da scrivere fu brevettato
da Henry Mill ed era in grado di, citando, scrivere in modo così chiaro e accurato da
non poterlo distinguere da una macchina da stampa. Siamo alla fine del XIX secolo e Christopher
Scholz crea quella che si può in effetti definire la prima macchina da scrivere, sebbene essa fosse
ancora di grandi dimensioni. Questi sistemi meccanici non potevano propriamente elaborare
il testo, potevano giusto cambiare spaziature, riempire vuoti e saltare linee. Fu solo decenni
dopo che l'introduzione dell'elettricità e quindi dell'elettronica nelle macchine da scrivere
cominciò ad aiutare lo scrittore in modo sostanziale. Alla fine degli anni 60 IBM aveva
sviluppato la IBM MTSD e cioè un modello di macchina da scrivere IBM Selectric modificato
in modo che contenesse una propria scrivania, integrando funzionalità di registrazione e di
riproduzione di un nastro magnetico. Questo dispositivo permetteva di riscrivere il testo
che era stato registrato su un nastro e l'utilizzatore poteva anche passare il nastro
ad un'altra persona per consentirne la modifica o la copia, cioè una specie di antenato di Google
Doc. E questa fu una vera e propria rivoluzione per l'industria degli elaboratori di testo. Nel
1969 i nastri furono sostituiti da schede di memoria magnetiche e all'inizio degli anni 70
l'elaborazione di testi si spostò su computer. Anche se essi erano dispositivi appositi, come
detto in precedenza, non vi era la possibilità di eseguire altri tipi di programmi. Poco prima
dell'arrivo dei personal computer IBM sviluppò il floppy disk e sempre nello stesso periodo furono
progettati sistemi di elaborazione testi con display CRT, cioè i vecchi monitor a tubo
catodico, per la modifica su schermo. A quel tempo questi sistemi stand-alone di elaborazione
testi erano progettati, costruiti e commercializzati da aziende pioneristiche. Una di queste aziende era
la Linolex System, fondata nel 1970 da James Lincoln e Robert Oleksiak, la quale basava la
sua tecnologia su microprocessori, unità floppy e software. Con circa 500 sistemi installati presso
i propri clienti, la Linolex System vendette 3 milioni di unità nel 1975, ben un anno prima
della nascita della Apple Computer. Un'altra azienda pionieristica fu la VDEC, che creò nel
1973 il primo elaboratore di testi moderno, il VDEC Word Processing System. Esso aveva funzioni
multiple integrate, come la possibilità di condividere il contenuto tramite dischetto e
stamparlo. Il sistema veniva venduto all'epoca per 12 mila dollari, e cioè circa 60 mila dollari di
oggi. La Redactron Corporation, fondata da Evelyn Berzin nel 1969, progettò e realizzò sistemi di
editing, tra cui macchine da scrivere e macchine da correggere, unità cassette e schede, e infine
un elaboratore di testi chiamato Data Secretary. La Barogs Corporation acquisì la Redactron nel
1976. Nel post Facebook potrete ammirare una foto del Word Processor Redactron 2. La svolta però
si ebbe con un sistema basato su monitor CRT, creato da Wang Laboratories, che divenne uno dei
più popolari negli anni 70 e nei primi anni 80. Wang mostrava il testo su schermo e incorporava
praticamente tutte le caratteristiche fondamentali dei word processor così come li conosciamo oggi.
Era una vera macchina da ufficio, accessibile da organizzazioni come studi legali di medie
dimensioni e facilmente apprendibile e gestibile da personale di segreteria. E' in questa fase che
l'espressione word processor inizia rapidamente a riferirsi a macchine basate su CRT simile a
quelle di Wang. E quindi ne emersero numerose di questo tipo, in genere commercializzate
da società già famose per le loro apparecchiature d'ufficio come IBM o Lanier. Tutti erano sistemi
specializzati, dedicati e proprietari, con prezzi che si aggiravano intorno ai 10.000 dollari. I
personal computer per uso generico e a basso costo infatti erano ancora degli hobby. Lo step
finale nell'elaborazione dei testi arriva con l'avvento del pc alla fine degli anni 80 e con
il relativo sviluppo del software. Nel dicembre del 1976 infatti veniva messo in vendita Electric
Pencil di Michael Schreier Software, il primo word processor appositamente sviluppato per
microcomputer. Nel 1978 WordStar fa il suo esordio sul mercato per diventarne immediatamente il
dominatore e a metà degli anni 80 WordPerfect prende il suo posto grazie ad una importante
caratteristica che lo rendeva differente dal suo predecessore. Esso infatti manteneva i comandi
chiave fuori dallo schermo ponendo invece l'attenzione sulle parole. La maggior parte
dei primi software di questo tipo richiedeva che gli utenti memorizzassero combinazioni di
tasti semi-mnemonici anziché avere comodi bottoni come copia o grassetto così come siamo abituati
oggi e come se non bastasse si deve anche ricordare che molti dei primi pc non avevano
nemmeno un cursore. Tuttavia la differenza di prezzo tra gli elaboratori dedicati esclusivamente
al word processing e i pc generici, il valore aggiunto che portavano alcuni software come i
primi fogli di calcolo antenati di Excel quali VisiCalc e Lotus123 erano così avvincenti che
i personal computer e i software di elaborazione testo diventarono una seria concorrenza per le
macchine dedicate fino a prendersi il controllo del mercato. Alla fine degli anni 80 poi uscirono
varie innovazioni come ad esempio la stampante laser o un approccio tipografico all'elaborazione
dei testi che in gergo si chiama WYSIWYG acronimo di what you see is what you get e che vuol dire
che ciò che vedi sullo schermo è ciò che poi otterrai come risultato e poi ci furono i display
bitmap con più caratteri introdotti dal computer Xerox Alto e dal programma word processor Bravo
e infine interfacce grafiche con funzionalità avanzate quali copia e incolla, altra innovazione
introdotta da Xerox con il Parc e il suo word processor Gypsy. In definitiva l'esplosione dei
word processor si ebbe con i mitici MacWrite su Apple Macintosh nel 1983 e Microsoft Word
su PC IBM nel 1984. Entrambi questi pezzi di storia sono probabilmente i primi veri
word processor WYSIWYG conosciuti in tutto il mondo.
Anche per oggi termina qui questo secondo episodio della rubrica informatica vintage. Io come al
solito vi invito a farmi sapere cosa ne pensate, a lasciare un commento, un like, unirvi al gruppo
Telegram e alla pagina di Italian Developers e sempre ringraziandovi per l'ascolto vi do
appuntamento a tra un paio di settimane.

