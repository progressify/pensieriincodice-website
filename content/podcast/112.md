---
authors: [Valerio Galano]
title: "Hedy Lamarr e la nascita del Wi-Fi (seconda parte)"
layout: episode
episode_type: full
series: []
categories: [podcast]
tags: [brevetto,donna,hedylamarr,hollywood,inventrice,wifi,wireless]
seasons: 2
number: 112
date: Sun, 09 Oct 2022 21:00:02 +0000
audio: "episodes/PIC112.mp3"
audio_duration: 1761
audio_size: 28173791
transcript: transcripts/PIC112.srt
url: /episodes/112
aliases: 
  - /112
image: "covers/PIC112.png"
explicit: "false"
draft: false
type: podcast
---
Chi avrebbe mai immaginato che una donna, già famosa diva del cinema, fosse anche l'inventrice di uno dei più importanti ritrovati tecnologici moderni? In questo episodio speciale, parliamo di Hedy Lamarr e della nascita del Wi-Fi.<br />
<br />
---<br />
Fonti: <br />
Hedy Lamarr, la donna gatto (Edoardo Segantini) - <a href="https://amzn.to/3r4MSgd" rel="noopener">https://amzn.to/3r4MSgd</a> <br />
<a href="https://hedylamarr.com" rel="noopener">https://hedylamarr.com</a> <br />
<a href="https://www.focus.it/cultura/storia/hedy-lamarr" rel="noopener">https://www.focus.it/cultura/storia/hedy-lamarr</a> <br />
<a href="https://www.agi.it/blog-italia/idee/hedy_lamarr_giornata_inventore_9_novembre-4596727/post/2018-11-09/" rel="noopener">https://www.agi.it/blog-italia/idee/hedy_lamarr_giornata_inventore_9_novembre-4596727/post/2018-11-09/</a> <br />
<a href="https://www.invent.org/inductees/hedy-lamarr" rel="noopener">https://www.invent.org/inductees/hedy-lamarr</a> <br />
<a href="https://discover.hubpages.com/business/Hedy-Lamarr-inventor-of-frequency-hopping-or-spread-spectrum-switching" rel="noopener">https://discover.hubpages.com/business/Hedy-Lamarr-inventor-of-frequency-hopping-or-spread-spectrum-switching</a> <br />
<a href="https://www.techtarget.com/searchnetworking/definition/frequency-hopping-spread-spectrum" rel="noopener">https://www.techtarget.com/searchnetworking/definition/frequency-hopping-spread-spectrum</a> <br />
<a href="https://www.intechopen.com/chapters/24319" rel="noopener">https://www.intechopen.com/chapters/24319</a> <br />
<a href="https://www.ieee802.org/11/Documents/DocumentArchives/1996_docs/1196049D_scan.pdf" rel="noopener">https://www.ieee802.org/11/Documents/DocumentArchives/1996_docs/1196049D_scan.pdf</a> <br />
<a href="http://www.engineeringletters.com/issues_v13/issue_3/EL_13_3_6.pdf" rel="noopener">http://www.engineeringletters.com/issues_v13/issue_3/EL_13_3_6.pdf</a> <br />
<a href="https://www.iltascabile.com/scienze/tutte-le-vite-hedy-lamarr/" rel="noopener">https://www.iltascabile.com/scienze/tutte-le-vite-hedy-lamarr/</a> <br />
<br />
laravelday: <br />
<a href="https://laravelday.it/" rel="noopener">https://laravelday.it/</a> (Codice sconto: community_PIC) <br />
<br />
Sito ufficiale del podcast: <br />
<a href="https://pensieriincodice.it" rel="noopener">https://pensieriincodice.it</a> <br />
<br />


{{< support >}}

Attrezzatura utilizzata: <br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Sostenitori di oggi:<br />
Edoardo Secco<br />
<br />


{{< credits season="season2" >}}

<!-- more -->

## Testo dell'episodio

Ci siamo lasciati l'ultima volta dopo esserci raccontati la prima parte della vita della
diva del cinema degli anni 30 e 40, Edie Lamarr, nonché gli eventi e gli incontri che a mio
giudizio di più hanno contribuito alla maturazione delle sue idee in campo tecnologico.
E come vedremo fra poco, la Lamarr è stata sì un personaggio molto conosciuto nel mondo
del cinema, ma è anche stata fondamentale per la nascita di quella stessa tecnologia
wireless che noi ogni giorno utilizziamo all'interno di moltissimi dei nostri dispositivi elettronici.
E ciò non sarebbe stato di certo possibile se lei non avesse vissuto la vita che ha vissuto,
se non avesse potuto vantare quella sua intelligenza e quelle sue particolari attitudini e se non
avesse incontrato tutta una serie di singolari personaggi.
Per questo motivo, se non hai già ascoltato la prima parte di questo podcast, ti consiglio
assolutamente di recuperarla, perché contiene moltissimi passaggi indispensabili per capire
quanto ti racconterò a breve, in descrizione trovi ovviamente il link.
Se invece siamo pronti per partire, e io so che lo sei perché in tanti mi avete scritto
chiedendomi quando sarebbe uscita questa seconda parte, beh, non ci resta che lanciare la sigla.
Benvenuti su Pensieri in Codice, il podcast dove si ragiona da informatici.
Con Valerio Galano.
Tornando quindi alla nostra storia, siamo a cavallo tra gli anni 30 e 40 del secolo
scorso, e dunque in un periodo di profonda instabilità internazionale.
La guerra imperversa sulla terraferma, in cielo, ma anche e soprattutto in mare, dove
la pericolosità dei sommergibili tedeschi appare più che evidente.
Un episodio emblematico, ad esempio, è quello della nave olandese Volendam, diretta a New
York e carica di quasi 900 persone, tra cui 320 bambini, che viene attaccata da un U-Bot
tedesco e, anche senza causare in realtà gravi conseguenze, ci sarà infatti un'unica
vittima, il fatto stesso scuote enormemente l'opinione pubblica americana.
Per ciò che riguarda la guerra in mare, poi, dal punto di vista tecnologico, tra le armi
più utilizzate, più costose e, paradossalmente, più inefficienti del momento, ci sono proprio
i siluri.
Questi, infatti, costano svariati milioni di dollari e al tempo stesso sono molto imprecisi,
anche perché l'attuale sistema di guida via radio è molto rudimentale e facile da disturbare.
Pertanto, appare chiaro a tutti che un notevole vantaggio tattico in questa guerra potrebbe
derivare proprio da un sistema di guida più robusto, a prova di intercettazione.
E il Secret Communication System, questo è il nome con cui verrà battezzato nel brevetto,
ideato da Eddie Lamar e poi ingegnerizzato da George Antil, è proprio quel che servirebbe
per influenzare pesantemente le sorti di questo conflitto.
Come abbiamo già accennato, non sappiamo se l'attrice abbia mai sentito discutere
di un sistema di guida del genere negli incontri che il marito austriaco teneva con i propri
clienti, o se abbia sottratto dei documenti tecnici e progetti durante la fuga, o se abbia
preso appunti di suo pugno, o se semplicemente avesse una buona memoria.
Fatto sta che la sua invenzione riguarda proprio un sistema di comunicazione avanzato per la
guida dei siluri.
L'idea geniale alla base del Secret Communication System è quella di servirsi di un concetto
denominato Frequency Hopping.
Questa tecnica, strategia o algoritmo che dir si voglia, a livello concettuale in fin
dei conti è piuttosto semplice e consiste nell'inviare un segnale radio saltando velocemente
tra una frequenza e l'altra.
In tal modo, il segnale viene spezzettato in varie trasmissioni, su più canali, rendendo
di fatto impossibile disturbarlo, e affinché tutto ciò possa funzionare, chiaramente
sia il ricevitore che il trasmettitore si muovono tra le frequenze rispettando i medesimi
tempi ed il medesimo ordine di salto.
Praticamente, se questo sistema fosse stato applicato alle dotazioni militari, sarebbe
stato possibile pilotare un siluro trasmettendo dalla nave un segnale che avrebbe cambiato
frequenza ogni pochi istanti.
Il siluro avrebbe ricevuto i comandi su di una lista di frequenze ben definite e ordinate
secondo una certa logica, in una sequenza pseudo-casuale utilizzata contemporaneamente
sia dalla trasmittente che dal ricevitore.
Da un punto di vista concettuale, quello che Eddie e George hanno ideato è di fatto un
precursore dello Spread Spectrum, il sistema che tutt'oggi è alla base delle comunicazioni
wireless più diffuse, smartphone, schede wifi, ricitrasmettenti, eccetera.
Il nome Spread Spectrum sta proprio ad indicare che l'informazione trasmessa viene spalmata,
spreaded, sull'intero spettro delle frequenze disponibili.
Ma come si poteva negli anni 40, senza microchip o transistor, realizzare un meccanismo del
genere e montarlo a bordo di un siluro?
Beh, questa seconda parte del progetto del Secret Communication System è sicuramente
da accreditare a George Antil.
Il musicista, infatti, come abbiamo già detto, era anche un abilissimo inventore di strumenti
musicali automatici, qualcosa che ricordava molto, ad esempio, i pianoforti dei saloon
che suonavano da soli senza bisogno che si piggiassero realmente i tasti.
E per far funzionare queste sue creazioni e permettergli di eseguire tutta una serie
di melodie diverse, George utilizzava un sistema semplice quanto ingegnoso, una serie di carte
forate.
In pratica, gli strumenti erano dotati di rulli che facevano scorrere delle strisce di
carta forata.
In questi fogli, i vari fori rappresentavano le varie note da suonare, qualcosa di molto
simile ai rulli dentati dei carillon, in cui ciascun dentino fa suonare una certa nota.
Semplicemente, cambiando il rullo di carta forata, si istruiva lo strumento a suonare
una melodia diversa.
L'idea per l'applicazione militare era appunto quella di dotare sia i siluri sia le navi
di un meccanismo simile a quello del pianoforte automatico, solo che i fogli forati, invece
di indicare le note, avrebbero indicato le frequenze da utilizzare per la trasmissione
dei comandi di guida.
Se trasmittente e ricevente fossero stati dotati di fogli con gli stessi fori e li avessero
fatti scorrere contemporaneamente, allora si sarebbero sintonizzati automaticamente all'unisono
sulle stesse frequenze.
Infine, i due motori a velocità costante che avrebbero mosso i rulli sarebbero stati
attivati contemporaneamente grazie ad un meccanismo a strappo che sarebbe entrato in
funzione sempre automaticamente nel momento in cui il siluro si fosse separato dalla
nave.
In un primo momento tutto sembra andare per il meglio e l'idea sembra viaggiare a gonfie
vele verso una vera e propria applicazione.
Nel dicembre del 1940, Eddie e George inviano persino una descrizione delle loro idee al
National Inventors Council e il direttore dell'ufficio li incoraggia a proseguire il
loro lavoro in vista del brevetto che viene poi effettivamente approvato nell'agosto del
1942.
Tuttavia, quando il progetto viene finalmente sottoposto al vaglio della Marina degli Stati
Uniti, la risposta ottenuta risulta assolutamente deludente.
Il sistema infatti sembra essere inutilizzabile perché troppo ingombrante nonostante gli
sforzi dei due autori per renderlo il più compatto possibile.
Ufficialmente, dunque, le ragioni del rifiuto sono piuttosto esplicite, ma i stessi protagonisti
della storia e poi i successivi studiosi della vicenda nutrono vari sospetti sul fatto
che le ragioni effettive siano ben diverse.
Secondo lo stesso George Antil, ad esempio, il fatto che loro abbiano parlato, nella descrizione
del meccanismo di pianoforte automatico, e che i due siano molto conosciuti per lo
più come un musicista ed un'attrice, piuttosto che come ingegneri, abbia determinato un moto
di stizza nell'impiegato che si è trovato a valutare il brevetto.
Secondo Edoardo Segantini, invece, autore della biografia Edi Lamar, La Donna Gatto,
il brevetto era così avanti dal punto di vista tecnologico rispetto ai suoi tempi da
far sì che le potenzialità superassero il limite di comprensione dell'impiegato di turno.
Secondo lo scienziato Robert Price, ancora, il motivo reale del rifiuto è invece da ricercare
nello status della Lamar.
Da alcuni documenti collegati al brevetto, infatti, emerge che l'attrice è stata classificata
dal governo degli Stati Uniti come una Enemy Alien, cioè come un soggetto poco affidabile
e da tenere lontano da tutte le questioni strategiche e militari, e questo per via delle
sue origini austriache.
Ma, in ogni caso, quale che sia il motivo reale, con questo rifiuto l'invenzione di
Edi e George, il Secret Communication System, sembra proprio essere finita per sempre.
Intanto gli anni passano e la carriera dell'attrice procede per la sua strada, arriva al suo
apice ed inizia anche a volgere al declino.
Ma nel 1957 accade un evento che riporta in auge l'idea del frequency hopping, cioè proprio
quel concetto che era alla base del brevetto Lamar-Until.
La divisione ingegneristica della Sylvania Electronics System di Buffalo progetta e realizza
una versione più avanzata della soluzione descritta dai due artisti, rimpiazzando il
sistema meccanico dei rotoli forati con un modernissimo ritrovato della tecnologia,
il cui primo prototipo era stato prodotto solo nel 47, cioè 5 anni dopo l'approvazione
del brevetto.
Questa avanzatissima tecnologia è niente di meno che il transistor.
Il risultato di questo aggiornamento è un sistema più compatto, più versatile di
quello descritto nel brevetto, molto più utilizzabile, ma che in fin dei conti si basa
esattamente sulle stesse idee e sugli stessi principi.
Purtroppo per loro, però, sembra che né Eddie né George, che morirà solo due anni
dopo, siano stati messi a conoscenza di queste evoluzioni, almeno non fino al 1962, anno
nel quale il sistema di guida viene effettivamente rivelato al grande pubblico, cioè tre anni
dopo la scadenza del brevetto originale.
In realtà esistono documenti che attestano che il lavoro dei due, quello definito inutilizzabile
dalla marina militare, sia stato impiegato eccome già prima del 57, ad esempio per la
guida di droni.
Ma in ogni caso, riconosciuta o meno, già allora appare chiaro che l'idea del frequency
hopping avrà effetti inimmaginabili sulle sorti del mondo.
Il 1960, infatti, è l'anno della crisi dei missili di Cuba, due settimane tristemente
famose durante le quali la situazione diventa davvero tesa, un contesto in cui la capacità
di rendere le proprie comunicazioni non intercettabili e non disturbabili torna ad essere un argomento
fondamentale.
E il sistema di trasmissione della Silvania, basato come dicevamo sul brevetto Lamar Antil
e denominato BLADES, implementa proprio questa importante funzionalità, incorporando appunto
il meccanismo di salto su un ampio numero di frequenze, lo Spread Sprectum Frequency
Hopping.
Ah, e altra nota tecnologica importante, questa versione aggiornata del sistema di controllo
implementa anche un modernissimo algoritmo di ridondanza del dato, fondamentale per la
correzione dell'errore.
Tale algoritmo trasmette dei dati aggiuntivi rispetto alle sole informazioni inviate e,
così facendo, in caso di malfunzionamenti, questi dati ridondati possono essere utilizzati
per ricostruire eventuali parti di messaggio danneggiate o non pervenute.
L'efficienza dell'algoritmo di BLADES, tra l'altro, è altissima per il periodo, si parla
infatti della capacità di ricostruire fino al 33% di informazione persa.
Grazie a questa evoluzione del Secret Communication System comunque le comunicazioni delle forze
degli Stati Uniti risultano sia impossibili da intercettare, sia resistenti a disturbi
e malfunzionamenti.
Ma la storia non finisce qui, successivamente lo Spread Spectrum viene impiegato anche
per la comunicazione con sommergibili armati con testate nucleari, per un sistema di BOE
di intercettazione in mare chiamato SONOBOI e per la comunicazione con aerei spia militari
dell'Aerojet.
E in tutto questo siamo appena agli anni Sessanta.
Mentre però le forze armate traggono vantaggio dall'applicazione in vari campi dello Spread
Spectrum, George è scomparso e la carriera ad attrice di Eddie è in caduta libera.
La televisione inizia a diffondersi nelle case degli americani e l'attrice tenta, un
po' come tutti all'epoca, un passaggio dal grande al piccolo schermo, senza però riscuotere
eccessive fortune.
Poi attraversa vari altri matrimoni, praticamente tutti fallimentari, alla fine ne arriverà
a totalizzare ben 6 con altrettanti divorzi.
Iniziano a manifestarsi problemi mentali sotto forma di stati di confusione e cleptomania.
A tutto questo si aggiunge una semicecità causata da una crescente cataratta.
E, come se non bastasse, Eddie resta coinvolta in un buon numero di cause legali, molte indentate
da lei stessa, di cui ben poche si riveleranno in qualche modo fruttuose.
Ma mentre la Lamar Diva si incammina verso il tramonto, per la Lamar Inventrice il fatto
ha ancora qualche piccola soddisfazione nascosta dietro l'angolo.
Il 12 marzo del 1997, infatti a ben 55 anni dalla registrazione del brevetto, la Electronic
Frontier Foundation, l'IFF, conferisce quasi a sorpresa a Eddie e George il premio Pioneer
Award per l'invenzione del Frequency Hopper Spread Spectrum.
E, tanto per confermare il carattere intramontabile della diva, alla ricezione della notizia del
premio l'ormai 83enne Eddie Lamar risponde con un simpatico «era ora».
In effetti, però, è vero.
Nel corso degli anni l'idea del Frequency Hopper Spread Spectrum è stata impiegata
per innumerevoli applicazioni tecnologiche.
Di alcune abbiamo già parlato, di altre parleremo più approfonditamente a breve.
E, per inciso, è un vero peccato che Eddie e George non abbiano rinnovato la licenza
del brevetto.
Anche pochi anni, infatti, gli avrebbero fruttato cifre impensabili.
Secondo l'autore della biografia ufficiale di Eddie, negli anni della moderna telefonia,
i diritti avrebbero avuto un valore di circa 166 miliardi di dollari l'anno, e parliamo
di una stima fatta più di dieci anni fa.
Ma, ad ogni modo, così non è stato e, dopo gli impieghi militari degli anni 60 e 70,
a partire dagli anni 80, prende in via anche un altro movimento tecnologico che fonda le
proprie basi sull'idea del Frequency Hopper.
Il colonnello David Hughes, una figura che tutt'oggi è leggendaria nel panorama statunitense,
sfrutta, infatti, questo algoritmo per portare avanti un'opera di spinta tecnologica senza
precedenti per l'epoca.
Siamo, appunto, nei primi anni 80, internet inizia appena a diffondersi al di fuori degli
ambienti militari e della ricerca scientifica, e il colonnello Hughes, una volta andato in
pensione dall'esercito, ha fondato una sua azienda di consulenza in ambito informatico
e di telecomunicazione, e si lancia nel promettente ramo dei collegamenti wireless.
Il merito di quest'uomo è sicuramente quello di aver capito quasi da subito che il collegamento
senza filo, data la sua maggiore semplicità e i costi più contenuti, è la tecnologia
che diventerà la più diffusa nell'ambito delle comunicazioni e delle trasmissioni dei
dati.
Hughes inizia quindi a offrire servizi per la connessione wireless ad internet nelle
scuole, nei pubblici uffici e nelle aziende, e al tempo stesso inizia una battaglia ideologica
e logistica per portare il collegamento anche nelle zone meno popolose del Colorado, quelle
in cui, per questione di costi e di scarsità di utenti, le grandi aziende hanno meno interesse
a portare i collegamenti via cavo alle piccole comunità.
E tutta la tecnologia wireless venduta ed installata da Hughes si basa appunto su una versione del
Frequency Hopper Spread Spectrum molto simile a quella ideata da Eddie e da George.
E' dunque questo il motivo per cui, quando nel 1997 la Electronic Frontier Foundation
avvia la ricerca per i candidati al premio Pioneer Award, che Hughes, considerato appunto
un paladino della libertà di internet che ha fatto tanto per ridurre il digital divide
all'interno della popolazione del Colorado, vuole proporre proprio Eddie Lamar e George
Antil, riportando così alla ribalta le loro anime da inventori.
A questo primo e inaspettato riconoscimento ne seguiranno poi molti altri, tra cui il
più prestigioso e forse più apprezzato dalla stessa attrice, la medaglia Victor Kaplan,
massimo riconoscimento della sua nazione d'origine assegnato dall'Accademia Austriaca delle Scienze.
Come abbiamo già ripetuto più volte, tra le più importanti e famose applicazioni del
Frequency Hopper Spread Spectrum ci sono dunque la telefonia mobile e i collegamenti wireless
più diffusi.
Ma in che modo questo semplice quanto geniale algoritmo contribuisce a far funzionare le
nostre moderne comunicazioni e quali sono i vantaggi dati dal suo utilizzo?
Beh, innanzitutto diciamo che il Frequency Hopping è in realtà una delle varianti della
tecnica Spread Spectrum, ed in particolare quella variante che rende possibile la coesistenza
di più reti wireless e più device ad esse collegate all'interno della stessa area geografica.
Il meccanismo dello Spread Spectrum, lo abbiamo già detto, consiste essenzialmente nel suddividere
una trasmissione radio su un ampio raggio dello spettro delle frequenze disponibili,
e nella sua versione Frequency Hopper in particolare, ciascuna porzione di messaggio viene inviata
saltando appunto tra una frequenza e l'altra, secondo un preciso ordine e durante precisi
lassi di tempo, le cui caratteristiche sono state precedentemente condivise tra il dispositivo
che trasmette e quello che riceve.
Volendo fare un semplicissimo esempio, possiamo immaginare di dover comunicare con un'altra
persona tramite una ricetrasmittente CB, una di quelle radio che sono montate comunemente
sulle motrici dei camion che vediamo in autostrada, per intenderci.
Quando sintonizziamo un CB su di uno specifico canale e poi premiamo il pulsante e parliamo,
le nostre parole vengono ricevute e riprodotte da tutti i dispositivi che sono dello stesso
tipo e che sono sintonizzati sullo stesso canale nel raggio di qualche chilometro.
Si tratta di quella che normalmente viene definita una trasmissione broadcast in chiaro.
Ma se volessimo sfruttare questa stessa tecnologia per comunicare senza però farci ascoltare
e comprendere da altre persone in possesso della stessa tipologia di radio, potremmo
accordarci preventivamente con il nostro interlocutore su di una lista di canali da utilizzare.
Un algoritmo semplicissimo che potremmo utilizzare ad esempio è questo.
Dopo ogni parola pronunciata da uno dei due, entrambi ci sintonizziamo sul canale successivo
della lista.
Ad esempio io trasmetterei ciao sul canale 7 e poi entrambi passeremmo al 12, tu risponderesti
ciao sul canale 12 ed entrambi passeremmo al canale 16 e così via fino all'esaurimento
dei canali nella lista, dopo il quale potremmo banalmente ripartire da capo.
In questo modo avremmo implementato un semplicissimo esempio di Frequency Hopper Spread Spectrum.
Tornando quindi al funzionamento del Wi-Fi, poiché una banda di frequenza può essere
suddivisa in sottobande, in un'implementazione reale del Frequency Hopper i dispositivi mentre
comunicano cambiano rapidamente le loro frequenze in modo sincronizzato, parliamo di salti
misurabili in millisecondi, restando sempre connessi e subendo minime perdite di informazione.
Naturalmente, grazie agli algoritmi di correzione degli errori, a cui abbiamo già accennato
poco fa e di cui abbiamo già parlato in modo più approfondito nell'episodio intitolato
proprio Algoritmi di correzione degli errori, queste perdite di informazione vengono ridotte
drasticamente o addirittura zerate aggiungendo dei dati ridondanti, che possono ricostruire
eventuali parti del messaggio danneggiate.
Il Frequency Hopping, quindi, offre tutta una serie di vantaggi rispetto alle trasmissioni
a frequenza fissa.
Innanzitutto, come già detto, le trasmissioni Spread Spectrum sono resistenti alle interferenze,
sia quelle esterne dovute ad altre trasmissioni presenti nella stessa zona, sia quelle generate
dagli stessi dispositivi durante le fasi intense di comunicazione.
In secondo luogo, i dati trasmessi sono molto difficili da intercettare se non si conosce
già il pattern dei salti concordati tra i due dispositivi connessi.
Rifacendoci sempre al nostro esempio di poco fa, chiunque sarebbe in grado di ascoltare
casualmente una delle parole che ci scambiamo, ma se questa stessa persona non è a conoscenza
della nostra lista completa dei canali che utilizzeremo, non riuscirà mai a seguirci
nei vari salti ed ascoltare l'intero discorso.
E per questo stesso motivo, poi, è anche molto difficile interferire con una trasmissione
che utilizza il Frequency Hopping.
Per ottenere qualche risultato apprezzabile, infatti, sarebbe necessario disturbare in
sequenza le frequenze utilizzate, o al più, disturbarle tutte contemporaneamente per un
certo lasso di tempo.
Certo, si può interferire a tappeto con ogni trasmissione radio in una data area, però
questo è un altro tipo di discorso.
E infine, un altro enorme vantaggio è che con un segnale trasmesso utilizzando il Frequency
Hopper Spread Spectrum è possibile condividere bande di frequenza fra più trasmissioni da
parte di dispositivi diversi, senza che queste generino interferenze l'una con l'altra.
Questa affermazione potrebbe sembrare banale, ma in realtà è il motivo principale per
cui noi oggi siamo in grado di utilizzare la telefonia mobile ed il Wi-Fi in zone con alta
densità di dispositivi connessi.
Se tutti questi dispositivi non fossero in grado di spartirsi automaticamente ed efficacemente
le frequenze per comunicare con le antenne telefoniche o con i router Wi-Fi, si genererebbe
una tale mole di interferenze che renderebbe praticamente impossibile qualsiasi invio o
ricezione.
Ogni trasmissione da parte di un telefono cellulare o di una scheda di rete wireless
contiene un codice pseudocasuale, e il dispositivo ricevente dall'altra parte sa come decifrare
questo codice per capire quali bit sono destinati a quello specifico telefono e quali ad altri.
E così usa proprio quelle specifiche posizioni per ricevere ed inviare i dati.
E la cosa più sorprendente è che ogni messaggio spedito viene spostato rapidamente lungo questo
canale di trasmissione per migliaia di volte al secondo.
E questa è dunque la storia di come un'attrice austriaca, divenuta famosa negli Stati Uniti
per le sue doti artistiche, abbia nel frattempo anche contribuito con un'idea geniale alla
nascita di una tecnologia che di fatto muove il mondo così come noi oggi lo conosciamo.
Una bambina che declamava poesie in piedi sulla scrivania del padre così come era in
grado di smontare e rimontare un carry-on alla tenera età di 5 anni.
Una ragazza che fin da piccola sognava di fare la storia del cinema, ma che era anche
dotata di una mente brillante e curiosa.
Una donna che ha recitato in alcuni film che sono rimasti nella storia così come ha ispirato
personaggi iconici come la Biancaneve di Disney o la Catwoman di Hathaway.
Il successo nel mondo del cinema non ha soffocato una fervida inventiva che, oltre a frequenze
oper, ha portato alla luce anche tante altre invenzioni.
Un modello evoluto di semaforo, una pastiglia effervescente per rendere le bevande gassate,
un supporto per disabili per l'accesso al bagno e un modello di ali per aeroplano che
permettesse di raggiungere velocità superiori di quelle ad esso contemporanee.
Insomma, Hedy Lamarr è stata sicuramente un personaggio piuttosto singolare del panorama
informatico, probabilmente unica nel suo genere, eppure, fino a pochi anni fa, era
considerata solo, si fa per dire, una diva di Hollywood.
Ovviamente la vita di Hedy Lamarr è stata molto più piena e sfaccettata di quanto
io ti possa mai raccontare in un podcast.
Ho tentato di concentrarmi su tutti quei passaggi che ritenevo fossero collegati alla nascita
del wifi, ma nel farlo ho, per forza di cose, tralasciato tanti altri eventi interessanti
riguardanti il cinema, la carriera e la vita di questa stupefacente inventrice.
In descrizione quindi troverai tutte le fonti che ho utilizzato per mettere insieme queste
informazioni, compresa la biografia di Segantini, che personalmente ho trovato interessantissima
e che ti consiglio assolutamente di leggere.
Sono certo che ti farà anche venir voglia di vedere o magari rivedere qualche vecchio
film.
Prima di lasciarti ci tengo a ricordarti che Pensieri in Codice è un podcast indipendente
e come tale si basa sul tuo sostegno per crescere e migliorare.
E a questo proposito ringrazio la persona che questa settimana ha donato 10€, che
è alla seconda sua donazione ma preferisce rimanere anonima.
Per contribuire anche tu a mantenere in piedi questo progetto, che lo so che ti piace perché
altrimenti non saresti arrivato fin qui, collegati al sito pensieriincodice.it e consulta la
sezione Sostieni.
Ah, e poi è importante che condividi gli episodi, sui tuoi social sicuramente, ma
soprattutto fagli ascoltare a qualcuno a cui pensi che possano piacere.
Ogni nuovo ascoltatore è una spinta per me ad impegnarmi sempre di più.
E detto questo direi che per oggi è tutto, io spero come al solito di averti portato
dei contenuti interessanti, ti invito sempre a fare un giro sul sito, lo ripeto, pensieriincodice.it
per ascoltare anche gli altri episodi, per saperne di più sul progetto, per i link alla
community e tutto il resto, noi ci risentiamo la prossima settimana con un nuovo episodio
e tu non dimenticare mai che un informatico risolve problemi, a volte, anche usando il
computer.

