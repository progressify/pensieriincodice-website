---
authors: [Valerio Galano]
title: "Ep.49 - Web Cache e CDN"
layout: episode
episode_type: full
series: []
categories: [podcast]
tags: [akamai,browser,cdn,cloudflare,cloudfront,developer,gitbar,italian,server,varnish,web,webcache]
seasons: 1
number: 49
date: Sun, 20 Dec 2020 06:00:11 +0000
audio: "episodes/PIC49.mp3"
audio_duration: 1108
audio_size: 17715199
transcript: transcripts/srt/PIC49.srt
url: /episodes/49
aliases: 
  - /49
image: "images/covers/PIC49.png"
explicit: "no"
draft: false
type: podcast
---
La velocità di navigazione di un sito Web è un fattore molto importante sia per l'esperienza utente che per l'indicizzazione sui motori di ricerca. Nell'episodio di oggi, vediamo come funzionano i più diffusi componenti architetturali per migliorare tale velocità.<br /><br />I link dell'episodio di oggi: <br />Gitbar - Italian developer podcast - <a href="https://www.gitbar.it/" rel="noopener">https://www.gitbar.it/</a> <br /><br />------------------------------------------<br />Sito ufficiale di Pensieri in codice - <a href="https://pensieriincodice.it" rel="noopener">https://pensieriincodice.it</a> <br /><br />Per sostenere il progetto:<br />Compra su Amazon* - <a href="https://amzn.to/2MGITWk" rel="noopener">https://amzn.to/2MGITWk</a>  <br />Lista dei desideri - <a href="https://pensieriincodice.it/360s8Kx" rel="noopener">https://pensieriincodice.it/360s8Kx</a> <br /><br />Attrezzatura:<br />Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br /><br />* Link affiliato: il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br /><br />I miei progetti social:<br />Pensieri in codice - <a href="https://pensieriincodice.it" rel="noopener">https://pensieriincodice.it</a> <br />Canale Twitch - <a href="https://valeriogalano.it/twitch" rel="noopener">https://valeriogalano.it/twitch</a> <br />Daredevel blog - <a href="https://valeriogalano.it/daredevel" rel="noopener">https://valeriogalano.it/daredevel</a> <br />Newsletter - <a href="https://valeriogalano.it/newsletter" rel="noopener">https://valeriogalano.it/newsletter</a> <br /><br />Per essere aggiornati sulle novità:<br />Canale Telegram - <a href="https://pensieriincodice.it/canaletelegram" rel="noopener">https://pensieriincodice.it/canaletelegram</a> <br />Profilo Instagram - <a href="https://valeriogalano.it/instagram" rel="noopener">https://valeriogalano.it/instagram</a> <br />Profilo Twitter - <a href="https://valeriogalano.it/twitter" rel="noopener">https://valeriogalano.it/twitter</a> <br /><br />Per partecipare alla discussione:<br />Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br /><br />Servizi professionali:<br />Lezioni private su Docety - <a href="https://valeriogalano.it/docety" rel="noopener">https://valeriogalano.it/docety</a> <br />Consulenza professionale - <a href="https://valeriogalano.it" rel="noopener">https://valeriogalano.it</a> <br /><br />Crediti:<br />Voce intro - Costanza Martina Vitale<br />Musica - Kubbi - Up In My Jam<br />Musica - Light-foot - Moldy Lotion

<!-- more -->

## Testo dell'episodio

Pensieri in codice. Idee dal mondo del software, a cura di Valerio Galano.
Salve a tutti e ben ritrovati per un nuovo episodio di Pensieri in Codice. Ci sono tanti
aspetti da tenere presenti quando si intende valutare la qualità di un sito web. Sicuramente
i contenuti, l'estetica, la chiarezza, l'accessibilità e molti altri. Ma tra tutti questi un aspetto
che secondo me risulta essere molto interessante è la velocità. La particolarità della velocità
infatti non è solo che è tra quei pochi indicatori che hanno un duplice valore sia
per l'utente che per i motori di ricerca, ma sta anche nel fatto che per agire su di
essa bisogna lavorare a due livelli, sia sul codice e sui contenuti del sito web che
addirittura sull'infrastruttura che lo ospita. E nell'episodio di oggi vorrei parlare proprio
di questo, cioè dei meccanismi che si possono inserire nell'infrastruttura di un sito web
per renderlo più veloce. I più conosciuti e utilizzati tra questi meccanismi sono la
webcache e la cdn e come nello spirito di pensieri in codice oggi proveremo a capire
come funzionano e come influiscono sul nostro utilizzo dei siti web. Al solito tralasceremo
i dettagli tecnici per concentrarci sulla logica di funzionamento, ma se siete sviluppatori
o aspiranti sviluppatori o appassionati di programmazione, beh allora sappiate che esiste
per voi un podcast dedicato a tutti i fullstack developer. Sto parlando di Gitbar, un prodotto
a cura di Mauro Murru, nel quale parla di tecnologie, linguaggi e framework legati al
mondo web anche in modo molto tecnico a volte e nel quale spesso intervista personaggi interessanti
e importanti nel campo dello sviluppo software. Insomma se siete sviluppatori Gitbar non ve lo
potete perdere, vi lascio il link in descrizione. E ora passiamo all'argomento di oggi.
Per capire come funzionano webcache e cdn dobbiamo prima ricordarci come funziona un sito
web. E dico ricordarci perché qui su Pensieri in Codice ne abbiamo già parlato nell'episodio 21
intitolato anatomia di un sito web, quindi mi rimando a quell'episodio per maggiori dettagli.
Adesso invece molto velocemente ricordiamo solo il concetto chiave e cioè che quando noi visitiamo
un sito web in realtà il nostro browser esegue tutta una serie di richieste al web server. Questo
perché una pagina, anche se a noi appare come un blocco unico, è in realtà formata da tutta una
serie di piccoli pezzi chiamati risorse e il nostro browser in maniera trasparente ha bisogno
di recuperare tutte queste risorse e poi combinarle insieme per mostrarci la pagina così come ci
appare. In linea generale queste risorse sono file html, file css, immagini, video, javascript eccetera.
Ma per quello di cui vogliamo parlare oggi dobbiamo sapere che tutte queste risorse,
a prescindere dal loro estensione, linguaggio o codifica, si possono logicamente dividere
in due macro-categorie risorse statiche e risorse dinamiche. Si tratta di una suddivisione a livello
logico perché l'appartenenza a una o all'altra categoria non dipende dal tipo di file ma dal
modo in cui il contenuto è utilizzato. Se infatti ci riferiamo a una risorsa come statica stiamo
parlando di una risorsa appunto che non cambia tra una richiesta e l'altra, quindi per quante
volte noi la scarichiamo otterremo sempre lo stesso file. Al contrario se parliamo di risorsa
dinamica parliamo di una risorsa che può cambiare tra una richiesta e l'altra e questo cambiamento
avviene sulla base di varie possibili condizioni ad esempio l'utente o il browser o la lingua del
sistema che sta interrogando il web server. L'immagine di un logo per esempio sarà tendenzialmente un
contenuto statico a prescindere infatti da chi visita il sito web o quali pagine sta visitando
tendenzialmente in logo rimarrà sempre perfettamente identico mentre al contrario la pagina
del nostro profilo all'interno di un qualsiasi sito nel quale siamo registrati è sicuramente un
contenuto dinamico se non altro perché la pagina conterrà il nostro nome e cognome mentre per un
altro utente conterrà il suo nome e cognome. Ovviamente nel mondo reale il discorso è abbastanza
più complicato con tantissime sfumature per capire se un contenuto è statico o dinamico ma diciamo
che per ora ci accontentiamo di aver capito questa distinzione e se il caso ne parleremo
più avanti. Con quanto detto finora infatti possiamo già capire che nonostante tutte le
risorse siano servite dal web server in linea molto generale possiamo immaginare che i contenuti
statici siano dei file che il web server semplicemente recupera e invia al browser mentre
i contenuti dinamici siano invece dei file scritti in un qualche linguaggio di programmazione o di
scripting che il web server recupera, elabora e poi invia al browser. E qui c'è il punto focale
della questione. In una configurazione minima dove il web server fa tutto il lavoro di fatto
questo software sta svolgendo due tipi diversi di operazioni una più complicata e pesante per i
contenuti dinamici e un'altra più semplice e leggera per i contenuti statici. Ora non serve
conoscere il funzionamento del processore o del file system per capire che se stiamo utilizzando
un software di una certa complessità per un'operazione molto più semplice di quelle
che è in grado effettivamente di svolgere allora stiamo sprecando delle risorse e anche se si tratta
di uno spreco minimo questo avviene ogni volta che viene richiesta una risorsa statica e come
ben sappiamo una pagina può contenere anche centinaia di risorse statiche ed è proprio in
questo punto che si inseriscono i meccanismi di webcache e di cdn con il preciso scopo di
da una parte alleggerire il lavoro del web server e dall'altra migliorare la distribuzione dei
contenuti statici. Una webcache è dunque un meccanismo realizzato ovviamente attraverso un
software che va posizionato in un qualche punto lungo il percorso tra il browser e il web server.
Se immaginiamo quindi la più semplice possibile delle architetture dove il browser contatta
direttamente il web server e il web server restituisce le risorse direttamente al browser
aggiungendo una web cache avremo che il browser contatta la web cache, la web cache contatta
il web server, il web server restituisce le risorse alla web cache e la web cache a sua
volta le restituisce al browser. In questo modo la web cache potrà tenere conto di tutte le
chiamate effettuate dal browser e di tutte le risorse che verranno restituite a seguito di
tali chiamate e distinguendo tra risorse statiche e risorse dinamiche attraverso una configurazione
o delle informazioni allegate dal web server alle risorse potrà costruire al proprio interno
una tabella di corrispondenze tra indirizzi url e risorse statiche. Contestualmente conserverà
anche queste risorse statiche all'interno di un proprio archivio basato sul meccanismo
di memorizzazione più veloce che ha a disposizione. A questo punto quando successivamente riceverà la
richiesta di una risorsa che identifica come statica e che già possiede al proprio interno
potrà restituirla direttamente al browser senza farne richiesta al web server alleggerendo così
il lavoro di quest'ultimo. Sulla base di questa strategia va da sé che maggiori saranno le
richieste di contenuti statici più velocemente crescerà la tabella all'interno della web cache
e maggiore sarà il lavoro che potrà essere spostato dal web server alla web cache. Ora
abbiamo detto che la web cache va posizionata in un punto lungo il percorso tra browser e server e
infatti a prescindere da il software o l'algoritmo utilizzato per realizzarle le web cache si possono
dividere in due macro categorie. Web cache lato client e lato server. La prima si trova
praticamente in tutti i browser che utilizziamo ogni giorno e infatti quando visitiamo un sito
per la prima volta noteremo sicuramente che al primo accesso ci risulta avere una certa velocità
ma dal secondo accesso in poi anche passando da una pagina all'altra il sito ci apparirà
più veloce e questo semplicemente perché il nostro browser ha già in cache gran parte dei
contenuti statici. Questo è anche il motivo per cui a volte è necessario svuotare la cache per
visualizzare alcuni aggiornamenti ad alcuni siti web. Il browser ha dei meccanismi per richiedere
a un web server se i contenuti statici sono cambiati anche senza farseli inviare ma questi
non sempre sono configurati nel migliore dei modi e a volte possono non funzionare. La web
cache lato server invece è un vero e proprio software all'interno dell'architettura del sito
web. Può essere installata sullo stesso server del sito web o su un bilanciatore o in un servizio
in cloud ma in ogni caso è abbastanza difficile che l'utente che sta utilizzando il sito riesca
a rendersi conto che è in funzione anche se in pratica ne ottiene enormi benefici in termini di
velocità. Web cache lato client e lato server possono tranquillamente convivere ed essere
entrambe attive sullo stesso sito. Infatti esse lavorano a livelli differenti. Lato client
essendo installata sul computer dell'utilizzatore porta benefici solo a quest'ultimo ma è anche da
egli controllabile. L'utente infatti la può disattivare, la può svuotare eccetera. Lato
server invece la web cache porta benefici a tutti gli utilizzatori e anche all'indicizzazione sui
motori di ricerca. L'aggiunta di un record nella tabella delle risorse infatti viene scatenata
solo dal primo utente che richiede quella risorsa. Già il secondo potrà usufruire della versione
archiviata nella web cache prodotta dal suo predecessore. Si tratta di un meccanismo molto
potente ma al tempo stesso richiede di essere configurato molto scrupolosamente. Se infatti
non si identificano correttamente risorse statiche e risorse dinamiche si rischia di archiviare in
cache una qualche pagina che è specifica di un determinato utente e mostrarla per errore ad un
utente successivo che richieda quello stesso indirizzo, restituendogli dunque la versione
in cache invece di quella elaborata con tutti i vari sistemi di sicurezza dal web server. So che
detta così potrebbe non sembrare un problema ma se questa pagina fosse ad esempio quella del profilo
con tutte le informazioni personali dell'utente... beh non vi ricorda per caso il problema del sito
dell'Inps ad aprile 2020?
Anche il meccanismo della CDN, agronimo per Content Delivery Network, sfrutta il concetto
delle risorse statiche. Queste infatti vengono archiviate invece che sul web server proprio
sulla CDN e quando viene richiesta una pagina web al browser viene detto di recuperare alcuni
contenuti dal web server e altri appunto quelli statici dalla CDN. A questo punto la CDN pur
esponendo un unico indirizzo per ogni risorsa in realtà maschera al proprio interno una rete di
server distribuiti per tutto il globo. Al momento della richiesta di una risorsa tramite un algoritmo
che valuta la distanza dell'utente rispetto ai vari nodi della CDN e il carico sulla rete presente
in quel momento, sceglie verso quale server indirizzare questa richiesta facendo sì che sia
appunto questo server a restituire la risorsa al browser dell'utente. In questo modo si ottengono
tutta una serie di vantaggi in termini di velocità. Prima di tutto perché come per la web cache si
alleggerisce il peso computazionale del web server e inoltre perché i vari server della CDN sono
ottimizzati per la gestione di contenuti statici e inoltre in linea di principio il server che
risponde a ciascun utente è quello a lui geograficamente più vicino e quindi con
teoricamente la minor latenza. A differenza delle web cache, le CDN sono servizi composti da
moltissimi server, moltissime risorse e tanta potenza sia in termini di elaborazione che di
connettività, quindi sono generalmente disponibili come servizi in cloud. Akamai, CloudFront o CloudFlare
ne sono alcuni esempi e molto spesso nei loro servizi già includono dei meccanismi di web
cache lato server. Nel utilizzo quotidiano come utenti del web possiamo dare per scontato che
i nostri browser abbiano un meccanismo di web cache lato client attivo, mentre a seconda del
sito che stiamo navigando i programmatori potrebbero avere attivato o meno meccanismi
di web cache lato server o CDN. In ogni caso, l'impiego di questi vari sistemi, da soli o in
combinazione fra loro, porta ad una drastica riduzione dei tempi di caricamento e di
conseguenza ad un enorme miglioramento dell'esperienza utente e anche del posizionamento sui
motori di ricerca. Però, soprattutto lato server, è importante sapere quello che si sta facendo.
Bene, molto probabilmente quest'episodio uscirà in ritardo sulla tabella di marcia, ma ci tenevo a
pubblicare un contenuto prima delle vacanze in modo da potervi augurare buone feste. Spero che
l'argomento vi abbia interessato, vi ricordo che in descrizione trovate il link al podcast
GitBar, mi raccomando seguitelo, recuperate tutti gli episodi in questo periodo dove tutti
abbiamo bene o male un po' più di tempo libero e a me non resta che augurarvi buone feste e
ricordarvi che un programmatore risolve i problemi, a volte anche usando il computer.

