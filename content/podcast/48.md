---
authors: [Valerio Galano]
title: "Ep.48 - Gironi infernali per sviluppatori (risposta a Mich Murabito di DevelopersLife)"
layout: episode
episode_type: full
series: []
categories: [podcast]
tags: [cattivo,codice,consulente,developers,developerslife,freelence,gironi,inferno,mich,murabito,sviluppatori]
seasons: 1
number: 48
date: Thu, 03 Dec 2020 06:00:16 +0000
audio: "episodes/PIC48.mp3"
audio_duration: 799
audio_size: 12779101
transcript: transcripts/PIC48.srt
url: /episodes/48
aliases: 
  - /48
image: "covers/PIC48.png"
explicit: "false"
draft: false
type: podcast
---
Quante volte capita di pensare che il programmatore che ha scritto quella riga di codice meriterebbe le frustate? Se esistesse un Inferno dedicato agli sviluppatori, secondo me questi sarebbero i primi 5 gironi!<br />
<br />
I link dell'episodio di oggi: <br />
DevelopersLife: Gironi dell'inferno per Developer - <a href="https://www.youtube.com/watch?v=Xy33F-CcAfk" rel="noopener">https://www.youtube.com/watch?v=Xy33F-CcAfk</a> <br />
<br />
------------------------------------------<br />
Sito ufficiale di Pensieri in codice - <a href="https://pensieriincodice.it" rel="noopener">https://pensieriincodice.it</a> <br />
<br />


{{< support >}}

Attrezzatura:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Link affiliato: il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br />
<br />
I miei progetti social:<br />
Pensieri in codice - <a href="https://pensieriincodice.it" rel="noopener">https://pensieriincodice.it</a> <br />
Canale Twitch - <a href="https://valeriogalano.it/twitch" rel="noopener">https://valeriogalano.it/twitch</a> <br />
Daredevel blog - <a href="https://valeriogalano.it/daredevel" rel="noopener">https://valeriogalano.it/daredevel</a> <br />
Newsletter - <a href="https://valeriogalano.it/newsletter" rel="noopener">https://valeriogalano.it/newsletter</a> <br />
<br />
Per essere aggiornati sulle novità:<br />
Canale Telegram - <a href="https://pensieriincodice.it/canaletelegram" rel="noopener">https://pensieriincodice.it/canaletelegram</a> <br />
Profilo Instagram - <a href="https://valeriogalano.it/instagram" rel="noopener">https://valeriogalano.it/instagram</a> <br />
Profilo Twitter - <a href="https://valeriogalano.it/twitter" rel="noopener">https://valeriogalano.it/twitter</a> <br />
<br />
Per partecipare alla discussione:<br />
Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
<br />
Servizi professionali:<br />
Lezioni private su Docety - <a href="https://valeriogalano.it/docety" rel="noopener">https://valeriogalano.it/docety</a> <br />
Consulenza professionale - <a href="https://valeriogalano.it" rel="noopener">https://valeriogalano.it</a> <br />
<br />


{{< credits season="season1" >}}pp

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Salve a tutti e ben ritrovati su Pensieri in codice. Oggi vi parlerò della mia personale
classifica dei gironi dell'inferno dedicati agli sviluppatori. Vi racconterò quindi quali sono i
cinque peggiori comportamenti che un developer può mettere in atto secondo me e quale ritengo
che dovrebbe essere la punizione dantesca nell'aldilà. Prima di procedere però ci tengo a
dirvi che questo episodio è una risposta al video di Mitch Murabito nel quale lui illustra i suoi
gironi dell'inferno per developers. Ho infatti visto il suo video qualche giorno fa e nel finale
lui invita i suoi spettatori a condividere la propria lista di gironi e ho pensato che potesse
essere carino farlo attraverso un episodio di Pensieri in codice. Se già non conosceste Mitch
per una delle innumerevoli conferenze sull'informatica alle quali ha preso parte come
speaker, sappiate che si tratta di uno sviluppatore di professione che da qualche
mese ha aperto anche un canale youtube chiamato Developers Life. In questo canale si parla di
tanti aspetti legati alla vita pratica dello sviluppatore, comportamenti da tenere o da
evitare, situazioni che si possono verificare o meno e consigli su come migliorare la propria
professionalità. Insomma se siete sviluppatori o aspiranti tali questo è uno di quei canali
youtube che assolutamente non potete perdere. Io vi lascio il link in descrizione, voi iscrivetevi
e vi assicuro che non ve ne pentirete. Al quinto posto della mia personalissima classifica sui
gironi infernali degli sviluppatori c'è il girone di quelli che usano un'infinità di
if indentati o a cascata. Ora capiamoci, gli if servono e vanno usati quando necessario. Cioè
avete presente quelle catene infinite di if else che potrebbero essere facilmente sostituite con
uno switch? O quelle sequenze di if uno dentro l'altro che a guardar bene non sono necessarie
ma comunque spingono il codice indentandolo verso destra fino a farlo uscire dal monitor? Sì ok lo
so non si tratta di questo comportamento poi così terribile ma io personalmente lo odio. Quindi? Per
quel che mi riguarda in questo girone gli sviluppatori dannati saranno costretti continuamente
a scrivere algoritmi con migliaia e migliaia di condizioni annidate utilizzando solo un editor
senza indentazione automatica senza folding e senza evidenziazione dei costrutti. Così imparano. Al
quarto posto poi c'è il girone di quelli che iniziano a scrivere il codice senza avere chiari
i requisiti. Secondo loro e secondo anche molti dei loro clienti in questo modo si risparmia tempo
ma in informatica non c'è cosa più falsa. Iniziare a sviluppare senza sapere bene cosa equivale ad
affidarsi alla fortuna. Il lavoro fatto potrebbe essere completamente inutile e da rifare. In questo
girone le anime dannate sviluppano un software di giorno in giorno ma ogni mattina viene lanciato
uno speciale cron che rivoluziona completamente tutti i requisiti. Il terzo posto è occupato dal
girone di quelli che risolvono tutti i problemi nello stesso modo. Non importa il tempo o le
risorse che hanno a disposizione non importa che esistano soluzioni già pronte questi sviluppatori
sanno utilizzare una e una sola tecnologia e qualsiasi siano le richieste le soddisfano
utilizzando quell'unica freccia al loro arco. In questo girone i dannati passano il loro tempo a
programmare software con un pc che ha una tastiera fatta di soli due tasti enormi uno 0 e un 1 così
visto che hanno scelto di fare tutto in un unico modo tanto vale che lo facciano in binario. Al
secondo posto c'è il girone di quelli che scelgono nomi di variabili e di funzioni che non hanno
senso. Scrivere il codice utilizzando nomi come xxx, pluto, pippo, iii o cose del genere innanzitutto
denota scarso rispetto per chi sarà costretto a manutenere quel codice che sia il programmatore
stesso nel futuro o qualcun altro. Oltre a ciò c'è la concreta possibilità che chi ha scritto quel
codice non ne abbia capito bene il senso. In questo girone tutti i dannati saranno costretti a
programmare utilizzando un solo carattere per tutti i nomi sia di funzioni che di variabili
quindi se hanno scelto il carattere x ad esempio tutto il loro codice sarà composto di variabili
e funzioni che si chiamano xxxxxx e così via. Infine in vetta alla classifica al primo posto
c'è il girone di quelli che non usano un sistema di versioning. Sì lo so che non ci credete ma
esistono e le ho anche incontrati. Mi rifiuto di spiegare perché il sistema di versioning sia
indispensabile però vi dico che in questo girone i dannati sono costretti a fare commit di ogni
singolo carattere che aggiungono e per di più questi commit sono anche soggetti a validazione
di sintassi quindi qualsiasi errore gli causa il riggetto del commit. Bene spero che questa
piccola lista scherzosa sia stata di vostro gradimento e come al solito vi invito a
condividere anche il vostro pensiero e perché no la vostra lista utilizzando i commenti il
gruppo telegram ormai l'ho ripetuto alla nausea sapete che c'è tutto in descrizione. Ora però
vorrei condividere con voi anche alcune riflessioni che guardare il video di Mitch e scrivere la
scaletta per questo episodio mi hanno suscitato. Innanzitutto non vi faccio spoiler ma vi dico
che quando ascolterete quando guarderete anzi il video di Mitch vi renderete conto che le nostre
liste sono molto diverse e questo può sembrare strano soprattutto considerando che anche se
utilizziamo magari tecnologie differenti sia io che Mitch siamo entrambi sviluppatori. Beh la
spiegazione che mi sono dato io per queste differenze sta nel fatto che abbiamo background
ed esperienze molto differenti. Mitch infatti lavora in un contesto aziendale dove ci sono
determinati problemi ma al tempo stesso altri problemi vengono mitigati ad esempio dalle
procedure e dagli accordi interni all'azienda. Io invece ho quasi sempre lavorato come freelance
il che comporta cambiare spesso progetto cambiare spesso cliente e persone con cui si collabora
da una parte quindi c'è una maggiore flessibilità e un minore impatto di determinati problemi che
invece sono più importanti in un contesto aziendale ma al tempo stesso diventa difficile
predire la qualità del progetto sul quale ci si troverà a lavorare e molto spesso ci si trova
ad unirsi a progetti già in corsa o a dover estendere software già iniziati da altri. Per
capire quello che sto cercando di dire consideriamo ad esempio il primo posto della mia
classifica. In un contesto aziendale soprattutto se si parla di aziende nel campo dell'IT è veramente
raro trovarsi a manipolare un progetto che non sia sotto un qualche sistema di versioning. Per
un freelance invece può capitare di trovarsi per le mani il progetto iniziato per quello stesso
cliente da un altro consulente che magari non utilizzava versioning o semplicemente non lo
vuole fornire. Al di là quindi delle battute di spirito secondo me quando si valuta un software
o un codice va sempre tenuto in considerazione il contesto nel quale esso è stato scritto. Voglio
dire a tutti noi è capitato di scovare qualche codice dell'orrore in qualche progetto e se ne
può anche ridere ma in generale trovo scorretto giudicare colui che ha scritto quel codice senza
essere a conoscenza di tutti i dettagli della situazione. Voglio dire magari la persona che
ha scritto il codice è veramente uno scarso programmatore oppure è possibile che in quel
momento avesse pochissimo tempo per scrivere quell'algoritmo. Magari con più tempo a
disposizione avrebbe potuto fare meglio o ancora in quel momento poteva non essere a conoscenza di
tutta una serie di dettagli che sono poi venuti fuori col tempo o magari ancora le richieste del
cliente sono cambiate o erano confuse. Insomma la lista è molto lunga ma in generale questo è il
motivo per cui quando mi trovo a lavorare con un nuovo cliente o quando un vecchio cliente mi
chiede un giudizio su di un progetto di qualche altro consulente o di un'azienda difficilmente
me la sento di sparare a zero su quelli che possono essere gli errori di stile o altro.
Al massimo quello che solitamente faccio è giudicare il codice ma non lo sviluppatore nel
senso che posso dopo una certa analisi tirare fuori la lista degli errori dei bug cioè della
serie questo calcolo è sbagliato oppure qui può esserci un crash o c'è un errore di logica nel
flusso ma in generale cerco sempre di evitare di dare giudizi sullo stile del codice o sulla
scelta implementativa del progetto e con questo non vuol dire che non propongo delle migliorie
semplicemente evito quei commenti del tipo questa scelta è sbagliata o questo codice fa schifo e
il motivo è appunto che ci sono degli aspetti soggettivi in un giudizio del genere e non
essendo io stato presente e non conoscendo le condizioni nelle quali è stato svolto il lavoro
non trovo corretto essere troppo duro nel giudizio d'altronde potrei io stesso trovarmi
nelle stesse condizioni ed essere costretto a fare un lavoro non del tutto perfetto e se
dovesse capitare sinceramente preferirei che il primo venuto evitasse di sparare a zero senza
conoscere la situazione bene anche oggi siamo giunti al termine di questo episodio spero come
al solito che l'argomento vi sia piaciuto e vi ricordo che queste sono le mie opinioni ma che io
sono anche interessato a conoscere le vostre quindi dopo esservi iscritti al canale di mich
developers life lasciate un commento e magari condividete questo episodio con qualcuno a cui
pensate possa interessare per me il podcast è un momento di condivisione ma anche di apprendimento
quindi ci tengo a raggiungere il maggior numero di persone possibili anche per avere indietro
un feedback questo è l'unico modo in cui io potrò crescere come creatore di contenuti e
di conseguenza far crescere questo progetto detto questo direi che per oggi non c'è altro e non mi
resta che salutarvi e ricordarvi che un informatico risolve problemi a volte anche usando il computer

