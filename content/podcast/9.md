---
authors: [Valerio Galano]
title: "Ep.9 - Vecchi post, identità digitale e sé sociale"
layout: episode
episode_type: full
series: []
categories: [podcast]
tags: [identità,privacy,ricordi,socialnetwork]
seasons: 1
number: 9
date: Wed, 24 Apr 2019 05:00:05 +0000
audio: "episodes/PIC9.mp3"
audio_duration: 704
audio_size: 11256475
transcript: transcripts/srt/PIC9.srt
url: /episodes/9
aliases: 
  - /9
image: "covers/PIC9.png"
explicit: "false"
draft: false
type: podcast
---
Se vi dicessero che potreste proteggere la vostra privacy, sareste disposti a rinunciare ai vostri vecchi contenuti pubblicati?<br />
<br />
Fonti<br />
La quarta rivoluzione - <a href="https://amzn.to/305XjCu" rel="noopener">https://amzn.to/305XjCu</a> <br />
Your digital identity has three layers, and you can only protect one of them - <a href="https://qz.com/1525661/your-digital-identity-has-three-layers-and-you-can-only-protect-one-of-them/" rel="noopener">https://qz.com/1525661/your-digital-identity-has-three-layers-and-you-can-only-protect-one-of-them/</a> <br />
<br />


{{< support >}}

Attrezzature:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Il costo di acquisto non sarà maggiore per te, ma Amazon mi girerà una piccola parte del ricavato. <br />
<br />
Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
<br />
Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />
Youtube - <a href="http://bit.ly/picYT" rel="noopener">http://bit.ly/picYT</a> <br />
Spotify - <a href="http://bit.ly/picSpotify" rel="noopener">http://bit.ly/picSpotify</a> <br />
Itunes - <a href="http://bit.ly/picItunes" rel="noopener">http://bit.ly/picItunes</a> <br />
<br />


{{< credits season="season1" >}}

<!-- more -->

## Testo dell'episodio

Pensieri in codice. Idee dal mondo del software, a cura di Valerio Galano.
Buongiorno a tutti e ben ritrovati per un nuovo episodio di Pensieri in codice, il podcast in
cui parliamo di argomenti presi dal mondo del software, di internet e della programmazione.
L'idea per questa puntata mi è venuta in mente qualche giorno fa quando ho letto la notizia
dell'uscita dell'ennesima app che si propone di proteggere la privacy degli utenti online.
Dopo una rapida occhiata al sito ufficiale di quest'app ho potuto constatare che, più o meno
come i suoi concorrenti, essa lavora sostanzialmente su due fronti. Il primo riguarda le configurazioni,
quindi permette di collegare vari social e pilotare da un unico pannello tutte le varie
impostazioni di privacy collegate a ciascuno di questi account. Il secondo fronte invece riguarda
quelli che sono i contenuti già pubblicati. Quest'app, infatti, permette di eliminare in
maniera più o meno selettiva i contenuti più vecchi di una certa data. E' quindi possibile
eliminare contenuti di cinque anni fa o quelli più vecchi di tre mesi e così via. Anche se
comunque esiste un meccanismo per fare delle copie di backup di questi dati prima di eliminarli,
in realtà le domande che mi frullano in testa da quando ho letto di questa possibilità sono
ha senso cancellare i nostri vecchi contenuti in nome della protezione della privacy? E poi
quali potrebbero essere le conseguenze di una tale pulizia digitale? In questo episodio vorrei
provare a spiegare perché secondo me queste operazioni di pulizia non solo non sono utili
a preservare la nostra privacy, ma anzi in molti casi possono rappresentare semplicemente un danno
che andiamo a procurare a noi stessi. Inizio subito col dire che io non sono molto convinto
che un lavoro di cancellazione di vecchi contenuti da profili social o da blog o altro possa essere
qualcosa di utile a preservare la nostra privacy. Dico questo per via del modo in cui si compone
la nostra identità digitale, cioè quell'insieme di informazioni che ci rappresentano e ci definiscono
nel mondo online. Essenzialmente infatti possiamo considerare la nostra identità online come suddivisa
in tre livelli. Il primo di questi livelli è rappresentato dall'insieme delle informazioni
che noi condividiamo in modo volontario. Si parla quindi di foto, video, post, commenti, articoli,
link, tutti i contenuti che scegliamo consapevolmente di pubblicare per questo o per
quell'altro motivo e che possono essere dettati da una nostra intenzione di condividere eventi,
stati d'animo, notizie ecc. Il secondo livello invece della nostra identità digitale è rappresentato
da dati estrapolati dall'osservazione dei nostri comportamenti. Si tratta di informazioni che
vengono raccolte per chiunque abbia accesso ad un computer o ad uno smartphone ma della cui
esistenza in pochi si rendono conto. Tutti dati che in realtà noi non ci accorgiamo di produrre e che
se sapessimo di farlo probabilmente non vorremmo condividere. Si parla ad esempio della nostra
posizione, dei nostri spostamenti, dei contenuti che visualizziamo e di quanto tempo vi trascorriamo,
il modo in cui facciamo acquisti, ad esempio quanto induggiamo prima di comprare se facciamo
dei confronti o acquistiamo di impulso. Persino la velocità con cui scriviamo ci spostiamo magari
da un software all'altro o da un sito all'altro. Il terzo ed ultimo livello della nostra identità
digitale si compone di una serie di analisi eseguite da vari algoritmi. Questi algoritmi,
ciascuno dei quali è specializzato in un campo diverso, raccoglie le informazioni dei primi due
livelli e compone una nostra rappresentazione da utilizzare per tutta una serie di analisi e
correlazioni statistiche. Dai risultati di queste operazioni vengono fuori tante nostre immagini
utili a prendere decisioni nei nostri confronti, ad esempio se possiamo avere o meno un prestito
oppure qual è la migliore pubblicità da mostrarci. Ma non solo, questi algoritmi possono anche
calcolare il nostro qui, le nostre abitudini e le nostre ossessioni, la nostra situazione
familiare. Basterebbe ad esempio controllare le posizioni degli smartphone per capire dove e con
chi si trascorre il proprio tempo. Di tutte queste informazioni, di questa nostra rappresentazione
o di queste nostre rappresentazioni digitali, l'unica porzione su cui abbiamo effettivamente
un minimo di controllo è quella corrispondente al primo livello, cioè a quello che volontariamente
condividiamo. Sui altri due livelli invece abbiamo molto meno controllo, anche solo il
fatto di non renderci bene conto di stare producendo effettivamente delle informazioni
rende molto più complicato individuarle e controllarle. La cancellazione dei nostri
vecchi post quindi andrebbe ad influire solamente sul primo dei livelli della nostra identità,
l'effetto che si produrrebbe a mio parere sarebbe ben poco rilevante. Sia da un punto di vista
statistico che personale infatti, le vecchie informazioni sarebbero già state analizzate e
metabolizzate dai vari algoritmi e a questo punto avrebbe ben poco senso rimuoverle. Non
riusciremo quindi a modificare l'idea che la macchina sia ormai già fatta di noi, se non
in minima parte ed eventualmente solo per analisi future, non certo per quelle già svolte. Alla
luce di ciò secondo me l'unica alternativa valida è quella di agire per il futuro e quindi porre
più attenzione non tanto a ciò che abbiamo ormai già condiviso fino a ieri, ma a ciò che andremo
a condividere da oggi in poi. Abbiamo visto dunque perché eliminare i nostri vecchi post può non
essere d'aiuto per proteggere la nostra privacy, ma se avessimo uno strumento semplice ed efficiente
per farlo, cosa ci costerebbe in realtà? Perché non potremmo pensare semplicemente di ripulire
i nostri profili così tanto per stare sicuri? Beh in realtà questo potrebbe essere più un danno
che un vantaggio. Secondo la filosofia della mente infatti c'è una precisa distinzione tra chi siamo,
quindi la nostra identità personale, chi crediamo di essere, quindi la nostra concezione di sé,
e chi gli altri credono che noi siamo, quindi il sé sociale. Queste tre accezioni del sé
solitamente procedono con un buon grado di armonia e si influenzano l'un l'altra in un
continuo processo di adattamento. Il risultato di questa interazione siamo noi, il nostro modo
di comportarci, di interagire e di rapportarci con gli altri. Una modifica anche ad una sola di queste
accezioni può produrre effetti sulle altre e quindi di conseguenza sulla nostra persona. Se ad
esempio gli altri ci ritengono una persona sicura di sé è facile che noi iniziamo a comportarci da
tale, quindi se volessimo diventare più sicuri di noi potremmo iniziare pian piano a presentarci
come tali agli occhi degli altri. Di conseguenza le persone cambierebbero poco a poco l'idea che
hanno di noi e la nostra autostima aumenterebbe. Si entrerebbe così in una sorta di circolo virtuoso
o vizioso, dipende dalle circostanze, che prende il nome di fake it until you make it e che
rappresenta una strategia molto comune ad esempio tra i guru del marketing online. Noi stessi quindi
siamo quello che siamo anche sulla base di eventi del passato, di nostri ricordi, della nostra idea
di noi stessi e anche dei ricordi, delle opinioni e delle idee che gli altri hanno di noi. Ora
nell'epoca dei social network e delle tecnologie informatiche i nostri profili, i blog e tutti i
siti che ospitano contenuti rappresentano delle cronache estremamente precise e definite di tanti
degli avvenimenti che ci coinvolgono. Siamo infatti noi stessi e perfino chi è in relazione con noi a
condividere di continuo, in modo più o meno consapevole, i nostri gusti, i nostri sentimenti,
le nostre intenzioni, le nostre esperienze in un flusso senza fine che resta nella maggior parte
dei casi congelato nel tempo. Piattaforme come ad esempio Facebook hanno iniziato negli ultimi
anni a riproporre vecchi post del passato dando all'utente la possibilità di ripubblicarli sotto
forma di ricordi. Tuttavia, differentemente dai ricordi e dalle idee che conservati nell'eventi
tendono a mutare e sbiadire col passare del tempo, gli archivi digitali restano come scolpiti nella
pietra. Date, luoghi e altri dettagli sono precisamente conservati, consultabili e
ricercabili. Ne deriva quindi che queste informazioni esercitano un'influenza notevole
sul sé sociale di ciascuno di noi e di conseguenza anche un'influenza maggiore su quella che è la
nostra persona nel mondo reale. Da questo punto di vista quindi eliminare elementi diciamo del
nostro passato digitale significherebbe eliminare anche gran parte della nostra identità sociale e
tuttavia scalfire appena la nostra identità digitale che come abbiamo detto prima è in larga
parte al di fuori del nostro controllo. La verità è che in cambio di ben pochi vantaggi quindi
andremmo a perdere magari dei bei ricordi, forse a cancellare fotografie di cui non abbiamo
neanche una copia o a far sparire quei post pubblicati in quelle occasioni speciali con
tutti i commenti dei nostri amici e che magari potranno rappresentare un piacevole ricordo
negli anni a venire. Tutto sommato per come la vedo io semplicemente il gioco non vale la candela.
Bene ragazzi anche per oggi siamo giunti al termine dell'episodio e io vi ringrazio come
al solito di essere arrivati fin qui. Spero di essere riuscito a spiegare il mio punto di vista
sulla questione e vi invito a farmi sapere cosa ne pensate voi con un commento oppure unendovi
al gruppo telegram di cui trovate il link in descrizione. Vi ricordo sempre che potete
ascoltare il podcast su speaker youtube spotify ed itunes e se vi va potreste condividerlo con
chi magari pensate che abbia interesse nell'argomento. Per ora vi saluto e vi
do appuntamento alla prossima settimana. Buona giornata a tutti!

