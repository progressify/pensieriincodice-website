---
authors: [Valerio Galano]
title: "Ep.54 - Gli antenati del computer"
layout: episode
episode_type: full
series: []
categories: [podcast]
tags: [antenati,archimede,babbage,computer,pascal,storia,turing]
seasons: 1
number: 55
date: Tue, 23 Mar 2021 06:00:07 +0000
audio: "episodes/PIC55.mp3"
audio_duration: 770
audio_size: 12315166
transcript: transcripts/srt/PIC55.srt
url: /episodes/55
aliases: 
  - /55
image: "images/covers/PIC55.png"
explicit: "no"
draft: false
type: podcast
---
Un tuffo nella storia con una carrellata di macchine straordinarie che hanno portato al moderno computer.<br /><br />I link dell'episodio di oggi: <br />Breve e universale storia degli algoritmi* - <a href="https://amzn.to/2NIVZTC" rel="noopener">https://amzn.to/2NIVZTC</a> <br /><br />------------------------------------------<br />Sito ufficiale di Pensieri in codice - <a href="https://pensieriincodice.it" rel="noopener">https://pensieriincodice.it</a> <br /><br />Per sostenere il progetto:<br />Compra su Amazon* - <a href="https://amzn.to/2MGITWk" rel="noopener">https://amzn.to/2MGITWk</a>  <br />Lista dei desideri - <a href="https://pensieriincodice.it/360s8Kx" rel="noopener">https://pensieriincodice.it/360s8Kx</a> <br /><br />Attrezzatura:<br />Shure Microfono Podcast USB MV7* - <a href="https://amzn.to/3862ZRf" rel="noopener">https://amzn.to/3862ZRf</a>  <br /><br />* Link affiliato: il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br /><br />I miei progetti social:<br />Pensieri in codice - <a href="https://pensieriincodice.it" rel="noopener">https://pensieriincodice.it</a> <br />Canale Twitch - <a href="https://valeriogalano.it/twitch" rel="noopener">https://valeriogalano.it/twitch</a> <br />Daredevel blog - <a href="https://valeriogalano.it/daredevel" rel="noopener">https://valeriogalano.it/daredevel</a> <br />Newsletter - <a href="https://valeriogalano.it/newsletter" rel="noopener">https://valeriogalano.it/newsletter</a> <br /><br />Per essere aggiornati sulle novità:<br />Canale Telegram - <a href="https://pensieriincodice.it/canaletelegram" rel="noopener">https://pensieriincodice.it/canaletelegram</a> <br />Profilo Instagram - <a href="https://valeriogalano.it/instagram" rel="noopener">https://valeriogalano.it/instagram</a> <br />Profilo Twitter - <a href="https://valeriogalano.it/twitter" rel="noopener">https://valeriogalano.it/twitter</a> <br /><br />Per partecipare alla discussione:<br />Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br /><br />Servizi professionali:<br />Lezioni private su Docety - <a href="https://valeriogalano.it/docety" rel="noopener">https://valeriogalano.it/docety</a> <br />Consulenza professionale - <a href="https://valeriogalano.it" rel="noopener">https://valeriogalano.it</a> <br /><br />Crediti:<br />Voce intro - Costanza Martina Vitale<br />Musica - Kubbi - Up In My Jam<br />Musica - Light-foot - Moldy Lotion

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Salve a tutti ragazzi e bentornati su Pensieri in codice. Come informatici siamo ormai abituati
ad avere sulla nostra scrivania o nel palmo della nostra mano un'enorme potenza di calcolo.
Strumenti come i tablet, i pc o gli smartphone sono ormai entrati stabilmente a far parte delle
nostre vite, ma c'è stato ovviamente un tempo in cui tutto questo non esisteva. Un tempo in cui
certi determinati problemi che oggi a noi appaiono così semplici richiedevano invece un enorme
dispendio di risorse ed è solo nel corso di molti secoli e grazie all'impegno di varie menti geniali
che si è poi potuto aggiungere a quello che noi oggi conosciamo come il computer. In questo
episodio dunque ripercorreremo brevemente le storie di inventori e invenzioni che possono
a tutti gli effetti essere considerati gli antenati del computer.
Per capire la storia che ha portato alla nascita di uno strumento come il computer
bisogna rendersi conto che fin dall'antichità l'umanità intesa come le più grandi menti
studiose hanno sempre inseguito il desiderio di automatizzare quelli che erano compiti e
calcoli lunghi e complicati di cui avevano bisogno per i propri studi. Se infatti ideare e sviluppare
un nuovo metodo di risoluzione di un problema, quello che noi oggi chiameremo algoritmo,
richiedeva una grande dose di ingegno e di inventiva. Allo stesso tempo applicare quelle
che erano operazioni monotone su grandi numeri e per un tempo anche a volte molto prolungato non
era affatto semplice e nemmeno appagante e molto spesso era causa di molti errori.
Testimonianze di questo desiderio ne abbiamo già dal 150 avanti cristo anno al quale si
fa risalire la più antica macchina automatica della storia, il planetario di Archimede e c'è
una macchina che serviva a calcolare il movimento degli astri. Non si tratta certo di un tipo di
calcolo generalista ma all'epoca il movimento degli astri era una delle scienze più importanti,
cosa che dimostra anche il di poco successivo meccanismo di Antichitera. Entrambe queste
macchine anche se di fattura abbastanza diversa erano dotate di una serie di meccanismi e ingranaggi
il cui scopo era quello di effettuare un calcolo automatico sulla posizione degli astri. Tra le
altre cose il planetario di Archimede era in grado di predire eclissi di luna e come da legge di
Zuboff i romani utilizzarono questa sua capacità per scopi bellici. Un secondo passo nel campo del
calcolo automatico si ebbe poi nel 1642. Erano trascorsi circa 500 anni da quando un matematico
conosciuto col nome di Fibonacci aveva portato in Europa un testo del matematico arabo Helhauarizmi
nel quale erano riportati i primi algoritmi conosciuti per la risoluzione delle operazioni
di base. Nel corso di questo mezzo millennio l'utilizzo del sistema di numerazione arabo
e delle operazioni ad esso collegate si era diffuso ormai in tutta Europa e appunto nel
1642 Blaise Pascal inventò una macchina in grado di fare somme e sottrazioni in modo automatico.
Questo proprio per aiutare il padre che all'epoca lavorava come riscossore delle tasse. Questa
macchina prodigiosa ovviamente per l'epoca era conosciuta come la Pascalina e funzionava con
tutta una serie di ingranaggi che permettevano di calcolare il riporto. Pare addirittura che con
l'aiuto di un orologiaio Pascal fosse riuscito a costruirne ben una ventina di esemplari. Esemplari
che poi finirono nelle mani di personaggi famosi. Questa Pascalina era così sorprendente per
l'epoca che nel corso degli anni successivi furono progettate e costruite tutta una serie
di macchine ispirate ad essa in grado di svolgere somme e sottrazioni. Ma la vera innovazione avvenne
quando il filosofo Leibniz nel 1672 presentò la propria macchina aritmetica. Cioè una macchina che
era in grado di fare anche moltiplicazioni e divisioni. Infatti esserà dotata di un meccanismo
chiamato tamburo a denti scalati il quale era in grado di memorizzare il numero da
moltiplicare o da dividere. A questo punto per avere un ulteriore passo avanti si dovranno
aspettare circa altri 150 anni ed in particolare gli anni 20 del 1800. In questo periodo un
problema molto sentito riguarda il calcolo delle rotte di navigazione. A quel tempo infatti le navi
che si trovavano in navigazione lontane dalle coste per calcolare le proprie rotte dovevano
fare una serie di operazioni che comprendevano la posizione del sole, della luna, dell'orizzonte e
una serie di numeri riportati su quelle che all'epoca erano conosciute come le tavole astronomiche e le
tavole matematiche. Il problema grosso di questi strumenti matematici è che tutti i calcoli venivano
effettuati a mano e pertanto queste tavole erano fondamentalmente piene di errori. Fu proprio questo
il motivo che spinse il Regno Unito a finanziare il progetto di un astronomo chiamato Charles
Babbage. Questi ideò una macchina in grado di calcolare le differenze di polinomi e grazie
ad uno studio del matematico Taylor si rese conto che esse potevano essere utilizzate per calcolare
qualsiasi tipo di funzione matematica. Realizzò quindi un prototipo ed ottenne i fondi dal governo
per costruire la propria macchina. Purtroppo però questa si rivelò davvero troppo complessa da
costruire. Dopo circa 10 anni di lavoro e 10.000 pezzi costruiti, il governo del Regno Unito decise
di interrompere i fondi. Pare infatti che per ultimare la macchina sarebbero servite altre
15.000 parti senza contare il tempo per assemblare il tutto e questo investimento era già costato
quasi 18.000 sterline. Fortunatamente però proprio mentre i fondi si stavano per esaurire Babbage
ebbe una seconda idea per una seconda macchina ancor più rivoluzionaria che chiamò macchina
analitica. Ora c'è un dettaglio importante da considerare. Tutte le invenzioni descritte finora
sono sì macchine automatiche ma in realtà nessuna di queste può essere considerata un vero e proprio
antenato del computer. Un computer infatti è una macchina che può svolgere qualsiasi tipo di
compito numerico, basta programmarla per farlo. Le macchine finora descritte invece sono in grado
di svolgere uno e un solo compito cioè quello per cui sono state costruite. La seconda macchina di
Babbage invece era un computer a tutti gli effetti, almeno nella teoria. A partire dal suo
progetto infatti fu scritto il primo vero e proprio programma della storia e fu anche ideato
il meccanismo di memorizzazione dei programmi su schede perforate, meccanismo che verrà utilizzato
fino all'incirca al 1970. L'unico piccolo problema della macchina analitica di Babbage è che in
realtà non fu mai realizzata e questo perché avrebbe necessitato per funzionare di un motore
a vapore e sarebbe stata lunga circa 30 metri e larga 10. Infine per arrivare a quello che viene
considerato il vero e proprio computer universale dobbiamo aspettare fino al 1936. In quest'anno
infatti il famoso matematico Alan Turing propone un suo progetto che oggi si chiama la macchina di
Turing il cui obiettivo era quello di risolvere un problema posto pochi anni prima da un altro
famoso matematico David Hilbert il quale si chiedeva se esistesse un algoritmo in grado
di dimostrare teoremi di matematica a partire dagli assiomi. Ora senza scendere nei dettagli
matematici quello che ci interessa è sapere che Turing per dimostrare che nessun algoritmo poteva
risolvere il problema richiesto da Hilbert dovette costruire un modello teorico di computer e questo
doveva essere abbastanza sofisticato da essere in grado di eseguire qualsiasi algoritmo e inoltre
Turing dovette anche dimostrare che questo suo teorico computer non era in grado di risolvere
il problema posto da Hilbert. Cercando quindi di risolvere tutto un altro problema Turing gettò
le basi per una macchina che fu realmente costruita a Bletchley Park nel 1944 e che
prese il nome di Colossus. Da quel momento in poi i passaggi successivi porteranno da computer grandi
quanto intere stanze ad apparecchi in grado di essere posizionati su di una scrivania. La Olivetti
programma 101 è infatti il primo personal computer della storia ed è stato anche utilizzato dalla
nasa per mandare l'uomo sulla luna. Per oggi il nostro viaggio fra gli antenati del computer
finisce qui. Avrei voluto parlare un po' anche della Olivetti e della sua 101 ma non lo faccio
per due motivi. Il primo è che ne abbiamo già parlato dal punto di vista storico in un vecchio
episodio e vi invito a recuperarlo. Il secondo è che la storia che c'è dietro questo computer e
l'azienda che lo produceva mi ha fatto molto incazzare e per questo voglio dedicarvi un'intera
puntata perché sono convinto che dobbiate incazzarvi anche voi. Per oggi quindi ci fermiamo
qui, io come al solito vi ringrazio per avermi ascoltato, spero che l'episodio vi sia piaciuto,
vi invito a commentare e unirvi al gruppo telegram, ormai lo sapete, e vi saluto
ricordandovi che un informatico risolve problemi a volte anche usando il computer.

