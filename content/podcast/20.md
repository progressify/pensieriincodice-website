---
authors: [Valerio Galano]
title: "Ep.20 - L\'algoritmo della crittografia a chiave pubblica"
layout: episode
episode_type: full
series: []
categories: [podcast]
tags: [algoritmi,chiaveprivata,chiavepubblica,chiavepubblicaprivata,crittografia,http,https,segretocondiviso,web]
seasons: 1
number: 20
date: Wed, 23 Oct 2019 05:00:19 +0000
audio: "episodes/PIC20.mp3"
audio_duration: 1144
audio_size: 18301177
transcript: transcripts/srt/PIC20.srt
url: /episodes/20
aliases: 
  - /20
image: "images/covers/PIC20.png"
explicit: "no"
draft: false
type: podcast
---
Torniamo a parlare di algoritmi e questa volta prendiamo in esame uno dei più utilizzati. Semplice e al tempo stesso geniale, l'algoritmo a chiave pubblica risolve uno dei più grandi problemi della comunicazione sul Web: rende sicuro trasmettere le informazioni private.<br />
<br />
Fonti (link affiliati Amazon*): <br />
John MacCormik. 9 algoritmi che hanno cambiato il futuro. - <a href="https://amzn.to/3e6MHvd" rel="noopener">https://amzn.to/3e6MHvd</a>  <br />
<br />


{{< support >}}

Attrezzature:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Il costo di acquisto non sarà maggiore per te, ma Amazon mi girerà una piccola parte del ricavato. <br />
<br />
Per partecipare alla discussione:<br />
Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
Profilo Instagram - <a href="http://bit.ly/picInstagram" rel="noopener">http://bit.ly/picInstagram</a> <br />
<br />
Per ascoltare il podcast:<br />
Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />
Youtube - <a href="http://bit.ly/picYT" rel="noopener">http://bit.ly/picYT</a> <br />
Spotify - <a href="http://bit.ly/picSpotify" rel="noopener">http://bit.ly/picSpotify</a> <br />
Itunes - <a href="http://bit.ly/picItunes" rel="noopener">http://bit.ly/picItunes</a> <br />
Google - <a href="http://bit.ly/picGooglePodcast" rel="noopener">http://bit.ly/picGooglePodcast</a> <br />
ForTune - <a href="http://bit.ly/picForTune" rel="noopener">http://bit.ly/picForTune</a> <br />
<br />
Altre informazioni:<br />
Sito ufficiale - <a href="https://pensieriincodice.it" rel="noopener">https://pensieriincodice.it</a> <br />
<br />


{{< credits season="season1" >}}

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Buongiorno a tutti e ben ritrovati per un nuovo episodio di Pensieri in codice,
il podcast in cui parliamo di argomenti presi dal mondo del software, di internet
e della programmazione. Come è andata questa settimana senza pensieri in codice? Spero che
a voi sia mancato ascoltare il podcast almeno quanto a me è mancato registrarlo. Come molti
di voi già sapranno però ho trascorso il weekend a Milano perché nella giornata di sabato ho preso
parte a quella bellissima manifestazione che è il festival del podcasting dove ho incontrato tanta
bella gente sia podcaster che appassionati e dove ho anche stretto tante nuove amicizie. Se mi
seguite anche sui social saprete inoltre che ho avuto l'occasione di presentare Pensieri in
codice sul palco del festival nella categoria podcast emergenti e per questo ringrazio davvero
di cuore le oltre 380 persone che hanno speso un po' del proprio tempo per andare su Instagram a
mettere il cuoricino e votare il podcast e che quindi mi hanno permesso di essere sul palco. E
visto che questo progetto mi sta regalando sempre più soddisfazioni ne approfitto anche per ringraziare
tutti voi che ascoltate gli episodi ogni settimana ed in particolare gli utenti del gruppo Telegram
che sono persone meravigliose e con le quali abbiamo spesso conversazioni interessanti sia a
tema informatico che non. Se tu che stai ascoltando non ti sei ancora iscritto allora ti consiglio di
farlo immediatamente. Trovi il link in descrizione o sul sito pensieriincodice.it oppure puoi
semplicemente andare su Telegram e cercare il gruppo Pensieri in codice. Ora però basta con
l'introduzione e con i ringraziamenti e passiamo all'argomento di oggi cioè la crittografia a
chiave pubblica. Tantissimi non avranno mai sentito nominare questo algoritmo né con il nome di
crittografia a chiave pubblica ma nemmeno come crittografia simmetrica o crittografia a chiave
pubblico privata o crittografia a coppia di chiavi. Tutti nomi che in realtà indicano fondamentalmente
la stessa cosa. Stiamo parlando però di uno di quegli algoritmi che tutti ma proprio tutti
utilizziamo ogni giorno e senza saperlo. E questo perché al di là dei suoi impieghi un po' più
tecnici e professionali come l'autenticazione delle firme digitali ad esempio, la crittografia
a chiave pubblica è alla base del protocollo HTTPS e cioè quel protocollo versione sicura
del normale HTTP che ci permette di scambiare informazioni private sul web senza che queste
possono essere carpite da malintenzionati. Cerchiamo però di procedere con ordine e proviamo
a capire innanzitutto a cosa serve questo algoritmo e poi come funziona. Come abbiamo
già accennato negli episodi numero 10 e 18 in cui abbiamo parlato rispettivamente di data bridge e
di crittografia in generale, la trasmissione di informazioni sul web e su internet è assimilabile
alla spedizione di una serie di cartoline tramite il servizio postale. Si parla cioè di messaggi che
potranno facilmente essere letti da chiunque ne entri fisicamente in possesso. Postini,
addetti allo smistamento, impiegati eccetera. Detto questo se i dati che io voglio spedire hanno
un minimo di rilevanza per me allora preferirei che non fossero consultabili da chiunque e in un
meccanismo del genere in effetti tutti i dati che vengono scambiati tra il nostro pc e un qualsiasi
sito web o tra due smartphone o più in generale tra due qualsiasi dispositivi fisici o virtuali
che siano, vengono prima suddivisi in pacchetti e poi spediti attraverso una serie di nodi che
via via li indirizzeranno verso il giusto destinatario. Ciascuno di questi nodi, che poi in
realtà sono i router, i server e tutti i dispositivi che formano la rete internet, avrà però la
facoltà di leggere il messaggio che sta smistando esattamente come un postino può leggere una
cartolina che sta consegnando. Mentre però di norma noi non siamo soliti scrivere informazioni
delicate su di una cartolina, quando navighiamo sul web abbiamo spesso bisogno di trasmettere
informazioni sensibili come dati personali, password, numeri di carta di credito e codici
identificativi. Pensiamo solo a quando per la prima volta abbiamo effettuato un acquisto su
Amazon. Oltre al nostro nome e indirizzo abbiamo anche inviato al sito il nostro numero di carta
di credito e tutti i dati sufficienti ad accreditarci le somme corrispondenti ai nostri
ordini. Se chiunque nel percorso tra il nostro pc e il server di Amazon avesse potuto leggere
tali informazioni, probabilmente oggi ci ritroveremo con delle belle somme mancanti dai nostri conti
correnti. E il motivo per cui ciò non è accaduto, per cui nessuno ha potuto rubare i nostri dati,
è proprio quell'algoritmo così semplice e al tempo stesso geniale che prende il nome di
crittografia a chiave pubblica. Per capire come funziona l'algoritmo di crittografia a chiave
pubblica dobbiamo procedere per gradi e provare a suddividere il problema della trasmissione sicura
in problemi più semplici. Questa è una tecnica ampiamente utilizzata in programmazione e noi ne
abbiamo già parlato nell'episodio numero 1. Innanzitutto diciamo che possiamo simulare il
problema della trasmissione di un dato immaginando tre persone in una stanza. In realtà le persone
potrebbero essere anche 30 milioni, ma per il nostro esempio ne bastano 3 e le chiameremo A,
B e C. La persona A si trova nella condizione di dover comunicare a B il proprio numero di
carta di credito ma senza farlo sapere a C. Purtroppo per lei però non può né scriverlo
né bisbigliarlo all'orecchio di B. L'unica possibilità che ha è quella di parlare ad
alta voce in modo che tutti nella stanza possano sentire. In questo esempio A rappresenta il nostro
computer, B è il server di Amazon a cui dobbiamo inviare i nostri dati e C rappresenta il resto
dei nodi del mondo che non deve in alcun modo poter intercettare tali dati. Bene,
nel caso descritto il metodo più semplice per inviare il numero da A a B senza che C possa
appropriarsene è quello di pronunciare il numero ad alta voce modificandolo secondo un criterio
che solo A e B condividono, quindi in pratica criptandolo. Ad esempio per semplicità fingiamo
che il numero di carta di credito da trasmettere sia 150. Per criptarlo supponiamo che A e B
sappiano che il numero verrà inviato sommandovi la cifra 25. In questo caso A potrà pronunciare
ad alta voce il numero 175 e B saprà che a questo numero dovrà sottrarre il numero concordato e
quindi il vero valore sarà 150. In questo tipo di scambio di informazioni il numero concordato
frammittente e destinatario che nel nostro esempio è 25 viene definito segreto condiviso. La persona
C avrà dunque anche gli sentito pronunciare il numero 175 ma non essendo a conoscenza del segreto
condiviso non saprà come decifrare l'informazione carpita e quindi non la potrà utilizzare. Ovviamente
nella realtà i meccanismi di trasformazione dei dati sono molto più complessi però la logica di
base della criptografia è quella descritta finora e la criptografia applicata al protocollo HTTP, cioè
quel protocollo utilizzato dai browser per navigare sul web, ci porta al protocollo HTTPS che rende
possibile interagire con i vari siti criptando la maggior parte delle informazioni trasmesse.
Se il ragionamento fin qui risulta chiaro possiamo provare a salire di livello e tentare di risolvere
un problema un tantino più complesso. Infatti se è pur vero che con quanto abbiamo visto nell'esempio
precedente siamo in grado di criptare le comunicazioni tra due nodi abbiamo però dato
per scontato che essi si conoscessero già e avessero avuto la possibilità di accordarsi sul
segreto condiviso ma in realtà non sempre questo è vero. Da bravi programmatori noi dobbiamo considerare
il caso peggiore che si possa presentare che poi in queste situazioni è anche quello che si verifica
nella stragrande maggioranza dei casi e cioè che i due interlocutori non abbiano mai scambiato
contatti prima d'ora. In questo caso essi saranno costretti a prendere accordi sul segreto da
condividere ma dovranno farlo davanti agli occhi di tutti gli altri nodi e senza che questi ultimi
siano in grado di capirlo. Se infatti un qualsiasi altro nodo entrasse in possesso del segreto
condiviso questo sarebbe poi in grado di decifrare tutte le informazioni scambiate fra mittente e
destinatario. In pratica ci serve un sistema di comunicazione che seppur perfettamente in chiaro
produca un risultato valido solo per il mittente ed il destinatario ed è proprio in questo passaggio
che è racchiusa la genialità dell'algoritmo a chiave pubblica. Per provare a capire come calcolare
un segreto condiviso utilizzeremo il concetto dello scambio di vernici illustrato da John McCormick
nel libro nove algoritmi che hanno cambiato il futuro. Come al solito vi lascio il link amazon
in descrizione. Torniamo quindi all'esempio di prima. A, B e C sono sempre nella stanza solo che
ora l'obiettivo di A e B è quello di stabilire un segreto condiviso senza che C possa carpire.
Ora però le tre persone nella stanza hanno a disposizione un enorme numero di vernici colorate
e un angolino sicuro nel quale possono mescolarle senza che gli altri possano vedere i loro movimenti.
Innanzitutto A e B si accordano ad alta voce per un colore ad esempio il giallo che noi
chiameremo colore pubblico o chiave pubblica volendo utilizzare la nomenclatura dell'algoritmo.
Ovviamente essendo stato pronunciato ad alta voce il colore pubblico è conosciuto anche da C. Ora
però sia A che B si regano al proprio angolo e mescolano in un recipiente uguali quantità del
colore pubblico, il giallo, ed un altro colore a loro scelta che chiameremo colore privato.
Supponiamo dunque che A scelga come colore privato il rosso e B invece scelga il blu.
Ognuno dei due avrà quindi una propria miscela di colori pubblico privata rispettivamente giallo
e rosso e giallo e blu. A questo punto è arrivato il momento di scambiarsi le miscele di colori ma
siccome è necessario rispettare il criterio di visibilità da parte di tutti i nodi sia A che B
preparano un po' della propria miscela per C e poi se la scambiano. In questo modo A avrà la miscela
di B, B avrà la miscela di A e C avrà la miscela di entrambi così da poter provare a individuare il
segreto condiviso fra gli altri due. Una volta scambiate le due miscele però i due legittimi
interlocutori avranno vita facile. Gli basterà infatti aggiungere il proprio colore privato alla
miscela ricevuta per ottenere entrambi la stessa combinazione. C invece si troverà con due miscele
perfettamente inutili. La persona A infatti avrà in mano la miscela giallo-blu di B e vi aggiungerà
il proprio colore privato cioè il rosso ottenendo così la miscela giallo-blu-rosso. Allo stesso modo
la persona B che avrà la miscela giallo-rosso di A aggiungerà il proprio colore privato il
blu ottenendo così la miscela gialla-rossa e blu la stessa miscela di A. Alla fine del processo
dunque A e B si troveranno con una miscela perfettamente identica e la chiameranno segreto
condiviso. La persona C dal canto suo avrà due miscele incomplete e una miriade di possibili
altri colori da poter combinare, troppi per provare a indovinare. Se poi anche provassi
a mescolare le due miscele avute da A e B otterrebbe un colore composto da rosso,
blu e due parti di giallo, quindi comunque un colore diverso dal segreto condiviso di A e B.
Ovviamente anche in questo caso abbiamo semplificato un po' il discorso ma la
logica utilizzata dall'algoritmo a chiave pubblica è esattamente quella che abbiamo descritto.
Se fin qui il ragionamento risulta chiaro non ci resta che affrontare l'ultimo passaggio che
riguarda in particolare il fatto che ovviamente i computer non ragionano per vernici o per colori.
Quello che abbiamo descritto fino ad ora era un esempio atto solo a capire il ragionamento
alla base del processo, però funzionava. E funzionava principalmente per due motivi.
Il primo è che la quantità di colori disponibile è abbastanza grande da impedire un approccio di
forza bruta per indovinare il segreto condiviso. Il secondo motivo invece è che le vernici,
una volta mescolate, non possono più essere separate. Considerando quindi che i computer
possono ragionare solo in termini di numeri e calcoli, ora non ci serve altro che individuare
degli strumenti matematici che abbiano le stesse caratteristiche delle vernici. E c'è che siano
difficili da indovinare e che, una volta applicati, calcolarne l'inverso senza le giuste informazioni
sia sufficientemente complicato dal punto di vista computazionale da renderlo virtualmente
impossibile. E un risultato del genere si può ottenere attraverso due idee matematiche abbastanza
comuni, che sono l'aritmetica dell'orologio e la notazione delle potenze. Entrambe sono idee
che applichiamo quotidianamente. L'aritmetica dell'orologio infatti entra in gioco tutte le
volte che calcoliamo le ore pomeridiane su di un classico orologio a lancette. Le 14 ad esempio
sono le 2, cioè le 14 meno 12. Le 18 sono le 6 e così via. Se poi volessimo esprimere numeri più
grandi potremmo astrarre il concetto e dire che 30 corrisponde a 4, cioè a 30 meno 12 meno 12.
In questo caso avremo fatto due volte il giro completo dell'orologio e ci saremo fermati sul
4. Matematicamente parlando possiamo anche estendere ulteriormente il concetto cambiando
anche il numero delle ore dell'orologio. Ad esempio potremmo considerare un orologio di 11
ore. In tal caso il numero 14 non corrisponderebbe più a 2, bensì a 3, cioè a 14 meno 11. La
notazione delle potenze invece è semplicemente quella che ci permette di esprimere n prodotti di
un numero base come quel numero elevato ad n. In pratica invece di dover dire 5 per 5 per 5
possiamo dire 5 alla terza. Combinando insieme questi due concetti si possono produrre dei
calcoli dei quali sia quasi impossibile eseguire le operazioni inverse. Per capirlo proviamo a fare
qualche esempio. Applichiamo la potenza di una base 6 elevato alla terza su di un orologio di
dimensione 11. 6 alla terza fa 216, che su un orologio di dimensione 11 fa 19 giri e poi si
ferma sul 7. Ora immaginiamo di applicare lo stesso calcolo. La base è sempre 6, l'orologio sempre di
dimensioni 11, ma questa volta sappiamo già il risultato senza doverlo calcolare, e cioè 3. Voi
riuscite a calcolare la potenza n della base 6 che ho utilizzato per arrivare al risultato 3? No?
Beh, in realtà è perfettamente normale e questo non tanto perché non sia possibile tirare fuori
un numero. In realtà perdendo un po' di tempo potreste ottenere un n uguale 2 e sarebbe un
valore corretto. Il problema è però che anche n uguale 12 è un valore valido per ottenere lo stesso
risultato e continuando a provare ne potremmo trovare tantissimi altri. Ecco, questo vuol dire
che abbiamo appena messo insieme un algoritmo matematico simile alla miscela tra due vernici,
e cioè qualcosa di cui non è possibile ripristinare gli ingredienti originali. Riprendendo
quindi l'esempio di A, B e C nella nostra stanza, la dimensione dell'orologio e la base della potenza
diventano il nostro colore pubblico, o chiave pubblica. Quello cioè che A e B concordano
ad alta voce. Il valore n di elevamento a potenza diventa il colore privato, quello cioè che A e B
scelgono indipendentemente e che non dicono a nessuno, ma che utilizzano per calcolare la
potenza e poi esprimerla per mezzo dell'orologio, ottenendo così un numero che va a rappresentare
la miscela pubblico-privata. Questo risultato pubblico-privato potrà quindi essere comunicato
ad alta voce e servirà ai legittimi interlocutori per calcolare il segreto condiviso. Al tempo stesso
esso continuerà ad essere totalmente inutile per C, che non potrà utilizzarlo nonostante
egli conosca anche la dimensione dell'orologio e la base della potenza. L'ultimissimo dettaglio a cui
dobbiamo fare attenzione è che questo algoritmo va applicato a numeri particolarmente grandi. In
questo modo potremo simulare la disponibilità di tantissime vernici colorate dell'esempio
precedente e in questo modo saremo riusciti a soddisfare tutti i requisiti che ci eravamo posti.
Bene ragazzi, siamo così giunti alla fine di questo episodio. Lo so che è stato un episodio
un po' più lungo del solito ma l'argomento non era proprio dei più banali e necessitava di
un po' di spiegazioni in più. A questo proposito spero di essere stato abbastanza chiaro ma in caso
contrario vi esorto a farmelo sapere sia con un commento sia nel gruppo Telegram. Come al solito
vi ringrazio di essere arrivati fin qui e vi invito a condividere il podcast con chi pensate
possa essere interessato agli argomenti che trattiamo. Ora però non vi rubo altro tempo,
vi saluto e vi do appuntamento al prossimo episodio.

