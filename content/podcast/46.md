---
authors: [Valerio Galano]
title: "Ep.46 - Le mie prime impressioni su Deno"
layout: episode
episode_type: full
series: []
categories: [podcast]
tags: [deno,javascript,server,typescript,web]
seasons: 1
number: 46
date: Thu, 05 Nov 2020 06:00:03 +0000
audio: "episodes/PIC46.mp3"
audio_duration: 816
audio_size: 13052028
transcript: transcripts/srt/PIC46.srt
url: /episodes/46
aliases: 
  - /46
image: "images/covers/PIC46.png"
explicit: "no"
draft: false
type: podcast
---
Nelle ultime settimane ho studiato e sperimentato Deno, un modernissimo strumento per lo sviluppo di software. In questo episodio ne condivido gli aspetti che mi hanno colpito di più.<br /><br />I link dell'episodio di oggi: <br />La playlist su Deno di Francesco Sciuti (Acadevmy) - <a href="https://www.youtube.com/playlist?list=PLUObSrzJKG13UValIbk2MQuKZRHCxxo2h" rel="noopener">https://www.youtube.com/playlist?list=PLUObSrzJKG13UValIbk2MQuKZRHCxxo2h</a> <br />Deno - <a href="https://deno.land/" rel="noopener">https://deno.land/</a> <br />10 Things I Regret About Node.js - Ryan Dahl - JSConf EU - <a href="https://www.youtube.com/watch?v=M3BM9TB-8yA" rel="noopener">https://www.youtube.com/watch?v=M3BM9TB-8yA</a> <br />What Is Deno and Why Is Everyone Talking About It? - <a href="https://www.jeremymorgan.com/blog/programming/what-is-deno/" rel="noopener">https://www.jeremymorgan.com/blog/programming/what-is-deno/</a> <br />What is Deno? - <a href="https://aws.amazon.com/it/blogs/opensource/what-is-deno/" rel="noopener">https://aws.amazon.com/it/blogs/opensource/what-is-deno/</a> <br /><br />------------------------------------------<br />Sito ufficiale di Pensieri in codice - <a href="https://pensieriincodice.it" rel="noopener">https://pensieriincodice.it</a> <br /><br />Per sostenere il progetto:<br />Compra su Amazon* - <a href="https://amzn.to/2MGITWk" rel="noopener">https://amzn.to/2MGITWk</a>  <br />Lista dei desideri - <a href="https://pensieriincodice.it/360s8Kx" rel="noopener">https://pensieriincodice.it/360s8Kx</a> <br /><br />Attrezzatura:<br />Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br /><br />* Link affiliato: il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br /><br />I miei progetti social:<br />Pensieri in codice - <a href="https://pensieriincodice.it" rel="noopener">https://pensieriincodice.it</a> <br />Canale Twitch - <a href="https://valeriogalano.it/twitch" rel="noopener">https://valeriogalano.it/twitch</a> <br />Daredevel blog - <a href="https://valeriogalano.it/daredevel" rel="noopener">https://valeriogalano.it/daredevel</a> <br />Newsletter - <a href="https://valeriogalano.it/newsletter" rel="noopener">https://valeriogalano.it/newsletter</a> <br /><br />Per essere aggiornati sulle novità:<br />Canale Telegram - <a href="https://pensieriincodice.it/canaletelegram" rel="noopener">https://pensieriincodice.it/canaletelegram</a> <br />Profilo Instagram - <a href="https://valeriogalano.it/instagram" rel="noopener">https://valeriogalano.it/instagram</a> <br />Profilo Twitter - <a href="https://valeriogalano.it/twitter" rel="noopener">https://valeriogalano.it/twitter</a> <br /><br />Per partecipare alla discussione:<br />Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br /><br />Servizi professionali:<br />Lezioni private su Docety - <a href="https://valeriogalano.it/docety" rel="noopener">https://valeriogalano.it/docety</a> <br />Consulenza professionale - <a href="https://valeriogalano.it" rel="noopener">https://valeriogalano.it</a> <br /><br />Crediti:<br />Voce intro - Costanza Martina Vitale<br />Musica - Kubbi - Up In My Jam<br />Musica - Light-foot - Moldy Lotionpp

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Salve a tutti e ben ritrovati su Pensieri in codice. Se siete assidui ascoltatori del podcast
magari lo sapete già e se non lo sapete ve lo dico io adesso. Professionalmente parlando io mi
occupo di sviluppo software ed in particolare di sviluppo di back-end in php. Tuttavia sempre se
siete ascoltatori del podcast saprete anche che mi piace sperimentare nuovi strumenti e nuove
tecnologie. Per questo motivo qualche settimana fa ho chiesto ai ragazzi del gruppo telegram di
Pensieri in codice di suggerirmi una qualche tecnologia interessante da sperimentare per lo
sviluppo di back-end. Tra le varie risposte, tutte abbastanza interessanti, quella che però
mi ha colpito di più è stata quella di Gaetano che mi ha suggerito di sperimentare Deno. Da una
rapida ricerca sul web infatti il prodotto mi è sembrato molto interessante e pertanto nei
giorni successivi mi sono dedicato a studiarne la teoria e a fare qualche piccolo esperimento e
quindi eccoci qui oggi per parlarne insieme in questo episodio. Ovviamente come nello spirito
di questo podcast non è mia intenzione elencarvi semplicemente caratteristiche tecniche o tecnologie
su cui è basato Deno, piuttosto vorrei provare a fare delle osservazioni personali e darvi le mie
impressioni. Cercherò quindi di non scendere troppo nel tecnico ma di illustrarvi quella che
secondo me è la filosofia di Deno, almeno per come l'ho capito io sempre tenendo presente che non sono
certo un esperto. Se invece siete interessati a qualcosa di più tecnico in rete si trovano articoli
abbastanza interessanti, ve ne metto qualcuno in descrizione e in particolare vi consiglio di andare
a guardare i video di Francesco Sciuti del canale Academy che in pochissimi minuti vi daranno un'idea
generale del funzionamento di questo strumento. Ovviamente già che siete lì mi raccomando
iscrivetevi al suo canale che è molto interessante e sul quale trovate moltissimo materiale a tema
sviluppo software, javascript, angular, interviste e molto altro. Mi raccomando iscrivetevi. Detto
questo passiamo all'argomento di oggi.
Iniziamo dunque col chiederci che cos'è in effetti Deno? Beh come riportato nella
documentazione ufficiale Deno è un ambiente di esecuzione sicuro per javascript e typescript.
Questi due linguaggi infatti, che poi non sono proprio due linguaggi sono uno all'estensione
dell'altro ma non è importante in questo momento, sono dicevo linguaggi che inizialmente potevano
essere eseguiti solo all'interno di browser e quindi sulle macchine client ma grazie ad ambienti
di esecuzione come Deno, ma forse l'avrete sentito nominare come Node.js, è diventato
possibile eseguire i linguaggi come javascript anche lato server quindi per lo sviluppo di
backend, microservizi o altri prodotti del genere. Ciò ha dato la possibilità a moltissimi sviluppatori
javascript che prima potevano lavorare solo in frontend di passare anche allo sviluppo lato
server e quindi di backend e ovviamente con il sempre più massiccio utilizzo di questo ambiente
di runtime, mi riferisco a Node.js, a poco a poco nell'arco di circa una decina d'anni sono venuti
fuori un po' quelli che erano i limiti progettuali iniziali. Per questo motivo lo stesso sviluppatore
che nel 2009 aveva creato Node.js, nel 2018 ha annunciato la nascita di Deno con la dichiarata
intenzione di sopperire a quegli errori e quelle mancanze che si sono rivelate in Node. Ora dopo
un paio di settimane nelle quali ho potuto studiare la documentazione ufficiale e fare
qualche esperimento, a mio modesto parere direi che l'obiettivo è stato pienamente centrato ma
probabilmente non sono io la persona più adatta a fare una valutazione del genere. Per questo motivo
come vi dicevo all'inizio piuttosto che soffermarmi nel fare una distinzione tra Node.js e Deno.js preferisco
parlarvi di quello che io ho percepito utilizzando quest'ultimo. E dunque fin da subito ho percepito
una particolare attenzione per tre aspetti. Il primo, come riportato praticamente dovunque
nella documentazione, è la sicurezza che si concretizza in una serie di strumenti atti a
proteggere l'ambiente, il server nel quale il software sta girando. Il secondo è la velocità
di messa in produzione del codice. Iniziare infatti a scrivere un software con Deno è veramente
rapido, ci sono veramente pochissimi passaggi da fare e si è subito pronti e operativi. Infine il
terzo, e questo devo dire che mi ha sorpreso più di tutti, è una forte attenzione per gli
sviluppatori. Utilizzare Deno infatti richiede quasi zero sforzo aggiuntivo, ovviamente rispetto
allo sviluppo del software che stiamo producendo, e anzi in vari casi permette anche allo
sviluppatore di non doversi preoccupare di alcuni aspetti dell'implementazione.
Una volta però individuati i punti di forza di questo ambiente di esecuzione,
mi sono chiesto come abbia fatto l'autore ad ottenerli, o anche come mai siano apparsi
così evidenti ai miei occhi, e sono arrivato alla conclusione che Deno rispetto ai suoi
predecessori faccia fondamentalmente tre cose, tre operazioni, potremmo definirli tre passi
avanti, ed in particolare semplifica, esplicita e include strumenti. Ora vediamo subito che
intendo per ognuno di questi passi, però è importante che teniate a mente che non c'è un
legame diretto rispetto alle tre caratteristiche elencate nel blocco precedente. Piuttosto io
ritengo che sia l'insieme di questi passi avanti che va a formare uno strumento il quale poi presenta
le caratteristiche di sicurezza, di velocità di messa in produzione e di attenzione per lo
sviluppatore. Cominciamo dunque dalla semplificazione. In che senso Deno semplifica?
Beh nel senso che proprio diminuisce il numero di operazioni necessarie per sviluppare. Ad esempio
supporta TypeScript in modo nativo e di default, quindi non c'è bisogno di fare inclusioni o
configurazioni per chi desidera utilizzarlo. Un altro esempio è che gestisce autonomamente il
download e l'installazione di eventuali dipendenze. Basta infatti specificare l'indirizzo di un
package da utilizzare e alla prima esecuzione del software sarà Deno stesso a scaricarlo e
installarlo. E ancora implementa e si impegna a mantenere il più possibile la compatibilità con
i browser in modo che lo stesso codice scritto per il frontend funzioni esattamente senza modifiche
anche nel backend. Ora questi sono solo alcuni esempi ma se siete sviluppatori vi renderete
subito conto del fatto che tutti questi piccoli aiuti diciamo così allo sviluppo rappresentano
in realtà una spinta in termini di velocità della produzione del software e al tempo stesso
permettono anche una migliore esperienza per lo sviluppatore. La seconda operazione,
che prima ho definito il secondo passo in avanti che fa Deno, è quello di esplicitare determinate
operazioni e configurazioni. Questo rispetto a quanto abbiamo detto prima potrebbe sembrare
un passo indietro cioè si dà al programmatore più lavoro da fare ma in realtà queste particolari
esplicitazioni si trasformano in un vantaggio perché permettono allo sviluppatore di non
doversi preoccupare di alcuni aspetti molto importanti fra tutti il primo è la sicurezza.
Infatti il maggiore esempio di questa esplicitazione delle configurazioni si trova
nel fatto che per permettere ad un qualsiasi software che gira in Deno di accedere a filesystem,
connessioni di rete o ambiente nel quale sta girando è necessario specificare un speciale
flag, un parametro, al momento dell'esecuzione del software. Ciò seppur richiedendo di specificare
parametri in più dà il vantaggio di non doversi preoccupare di determinati aspetti di sicurezza,
ad esempio nell'accesso ai file, se il proprio software non è proprio pensato per accedere
ai file. E sempre nell'ottica della sicurezza anche un eventuale aggiornamento delle dipendenze
deve essere eseguito in maniera esplicita, altrimenti di default ogni libreria verrà
scaricata nel momento della prima esecuzione e non sarà più aggiornata a meno che non sia
lo sviluppatore a volerlo. Ciò ha il vantaggio che una volta trovata una libreria stabile non
si avrà il rischio di trovarsi con delle versioni differenti che potrebbero dare problemi di
funzionamento o introdurre problemi di sicurezza. Infine il terzo aspetto innovativo di Deno è
quello che include al proprio interno tutta una serie di strumenti. Infatti in un eseguibile che
alla fine pesa circa 15 megabyte è possibile trovare non solo il motore di esecuzione del
javascript ma anche strumenti come il Package Manager, un Dependency Inspector, un Framework
di Test e persino il Debug e il Formatter del codice. Potrebbe sembrare banale, d'altronde
questi sono tutti strumenti presenti per qualsiasi linguaggio o qualsiasi ambiente di sviluppo, ma
l'aspetto interessante è che in Deno sono già tutti presenti all'interno dell'unico eseguibile
necessario. Questo risparmia agli sviluppatori di andarsi a cercare strumenti esterni integrativi,
di dover fare tutta una serie di configurazioni e ovviamente tutto ciò gioca in favore della
velocità di produzione del codice e ovviamente dell'esperienza per lo sviluppatore.
Bene, siamo giunti dunque alla fine di questo episodio. Io spero di essere riuscito a trasmettervi
quello che ho percepito io utilizzando Deno e di avervi dato un'angolazione diversa rispetto
a quelle che si possono trovare qui e là su internet. Ovviamente voi potete contribuire
con la vostra visione, le vostre esperienze, sia con un commento, se la piattaforma che state
utilizzando per ascoltare il podcast ve lo permette, ma anche e soprattutto nel gruppo Telegram nel
quale si svolgono tante conversazioni interessanti e del quale trovate il link in descrizione. Non mi
resta quindi che chiedervi, come al solito, di condividere il più possibile gli episodi in modo
da far crescere il progetto e salutarvi e darvi appuntamento alla prossima settimana ricordandovi
che un programmatore risolve i problemi, a volte anche usando il computer.

