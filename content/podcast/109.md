---
authors: [Valerio Galano]
title: "Espresso - Respiro & Storie della tua vita (Ted Chiang)"
layout: episode
episode_type: full
series: [Espresso]
categories: [podcast]
tags: [consigli,fantascienza,film,lettura,respiro,storiedellatuavita,tedchiang]
seasons: 2
number: 109
date: Sun, 11 Sep 2022 21:05:01 +0000
audio: "episodes/PIC109.mp3"
audio_duration: 384
audio_size: 6140655
transcript: transcripts/srt/PIC109.srt
url: /episodes/109
aliases: 
  - /109
image: "images/covers/PIC109.png"
explicit: "no"
draft: false
type: podcast
---
Ted Chiang - Respiro- <a href="https://amzn.to/3U1SKDZ" rel="noopener">https://amzn.to/3U1SKDZ</a> <br />Ted Chiang - Storie della tua vita - <a href="https://amzn.to/3U0m4dY" rel="noopener">https://amzn.to/3U0m4dY</a> <br /><br />Sostieni Pensieri in codice su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Crediti:<br />Sound design - Alex Raccuglia - <a href="https://ulti.media/" rel="noopener">https://ulti.media/</a> <br />Voce intro - Maria Chiara Virgili - <a href="https://linktr.ee/dannatiarchitettipodcast/" rel="noopener">https://linktr.ee/dannatiarchitettipodcast/</a>  <br />Voce intro - Spad - <a href="https://mercuriopodcast.com/" rel="noopener">https://mercuriopodcast.com/</a> <br />Musiche - Kubbi - Up In My Jam, Light-foot - Moldy Lotion, Creativity, Old time memories<br />Suoni - Zapsplat.com<br />Cover e trascrizioni - <a href="https://it.linkedin.com/in/francesco-zubani-5957081a6" rel="noopener">Francesco Zubani</a>

<!-- more -->

## Testo dell'episodio

Benvenuto o benvenuta su Espresso, la rubrica di pensieri in codice nella quale ci beviamo
un caffè ed io ti racconto di un libro, un gadget, un videogame o qualunque altra cosa
che mi abbia colpito e che penso possa piacere anche a te.
Se al termine dell'episodio riterrai che io ti abbia dato un buon consiglio, potrai
offrirmi tu il prossimo caffè, acquistando a partire dal link affiliato che trovi in
descrizione o addirittura inviando un piccolo contributo per supportare il progetto.
Trovi tutti i dettagli sul sito pensieriincodice.it
Durante questo mese di agosto, nella pausa estiva, mi sono ritagliato un pochino di tempo
per me e così ho avuto modo di leggere un bel po' e tra i vari libri che ho approcciato
alcuni non mi hanno trasmesso granché, devo essere onesto, mentre altri hanno colpito
e anche molto forte la mia attenzione, quindi nei prossimi mesi aspettati più di un episodio
di Espresso dedicato ai libri.
E guarda caso, il consiglio che ho scelto per oggi per ricominciare in bellezza non è
proprio un libro, bensì un autore.
Si tratta di uno scrittore di racconti, più o meno tutta la sua produzione fino ad oggi
si può ottenere acquistando fondamentalmente un paio di raccolte.
Lui si chiama Ted Chiang e in realtà nella vita di tutti i giorni si occupa di redigere
documentazione tecnica per prodotti software e le due raccolte in questione sono Respiro
e Storie della tua vita.
Si tratta di due libri che contengono praticamente una manciata di racconti, saranno forse una
quindicina in tutto, ma con essi Chiang ha vinto una quantità impressionante di premi
e ispirato vari film di Hollywood.
Basta fare un giro sulla sua pagina Wikipedia per vedere l'elenco.
Ma a parte i riconoscimenti ufficiali, ciò che sorprende di questo autore, almeno secondo
me, è la sua capacità di creare mondi e realtà alternative e soprattutto di immaginare
in modo estremamente dettagliato i comportamenti degli esseri umani che vivono all'interno
delle sue ambientazioni.
Io avevo già letto alcuni suoi racconti qualche tempo fa e in particolare ero rimasto colpito
da Il ciclo di vita degli oggetti software, un romanzo breve nel quale descrive un mondo
in cui la realtà virtuale e le intelligenze artificiali sono talmente sviluppate da permettere
agli utenti di crescere ed educare delle vere e proprie creature virtuali.
La cosa interessante del racconto è che invece di concentrarsi sugli aspetti fantascientifici
o tecnologici della vicenda, Chiang racconta dell'affetto che alcuni utenti provano per
le proprie creature virtuali e del loro impegno per farli sopravvivere alla naturale obsolescenza
di tutto ciò che dipende dalla tecnologia.
Mi ha fatto pensare a quei vecchi personaggi dei videogiochi a cui ho giocato in passato,
quei personaggi che ho creato, equipaggiato, potenziato e ai quali ho fatto fare esperienza
e che poi sono stati abbandonati quando è uscito un videogioco più moderno o con una
grafica migliore.
Nel racconto di Chiang, gli utenti si affezionano alle loro creature e così le creature ai
loro proprietari e cosa accade poi quando i server di gioco vengono dismessi perché
troppo vecchi o anti-economici da mantenere attivi?
Inoltre, questo autore non si limita a parlare di tecnologia, gioca con il tempo e la casualità
degli eventi e dei comportamenti, rivoluziona i concetti legati alla religione e alla fede,
mette in dubbio le convinzioni umane, i ricordi e persino le certezze matematiche.
In un racconto, ad esempio, immagina una tecnologia di registrazione audio e video integrata direttamente
nel corpo di tutti i membri della popolazione e quando il protagonista si decide finalmente
ad utilizzare questo sistema, lo strumento sconvolge la sua esistenza demolendo un'intera
vita di certezze.
In un altro racconto, poi, descrive come si comporterebbero le persone se messe di fronte
all'evidenza dell'esistenza di inferno e paradiso.
In un altro ancora, esamina le conseguenze di una scoperta che mina alla base i principi
stessi della matematica.
Questi sono chiaramente solo alcuni esempi, e non voglio dirti troppo per non farti spoiler,
ma la cosa che più mi è piaciuta è che dopo aver scoperto queste due raccolte ho avuto
modo di riflettere per ore sulle idee in esse contenute e ancora oggi, a distanza di più
di un mese, mi sorprendo ancora a riflettere su qualcuno dei concetti di cui ho letto.
Quindi, semplicemente, non potevo non consigliarlo anche a te.
Se sei un po' come me, se come me ti appassionano la tecnologia e i comportamenti che le persone
assumono quando si confrontano con essa, allora non puoi assolutamente farti sfuggire questi
due libri.
Sono certissimo che poi mi ringrazierai.
Ti ricordo che in descrizione trovi i link per l'acquisto su Amazon se ti va di sostenere
pensieri in codice, poi lo ripeto perché qualcuno me l'ha chiesto più volte, usando
i link affiliati il prezzo di qualsiasi prodotto che acquisti non cambia, tu paghi sempre la
stessa cifra e l'unica differenza è che Amazon riconosce una piccola percentuale dell'acquisto
al proprietario del link, quindi in questo caso a me.
Quindi, detto questo per oggi è proprio tutto, episodio breve così ottimizziamo e sperando
di averti dato un buon consiglio io ti saluto, ti do appuntamento alla prossima settimana
e ti ricordo come al solito che un informatico risolve problemi a volte anche usando il computer.

