---
authors: [Valerio Galano]
title: "Ep.64 - Un hacker non è un criminale"
layout: episode
episode_type: full
series: []
categories: [podcast]
tags: [cracker,criminale,cyber,hacker,informatico,news]
seasons: 2
number: 66
date: Sun, 19 Sep 2021 04:00:04 +0000
audio: "episodes/PIC66.mp3"
audio_duration: 909
audio_size: 14528678
transcript: transcripts/srt/PIC66.srt
url: /episodes/66
aliases: 
  - /66
image: "images/covers/PIC66.png"
explicit: "no"
draft: false
type: podcast
---
Sempre più spesso il termine "Hacker" viene usato a sproposito. Proviamo a fare un po' di chiarezza.<br /><br />I link dell'episodio di oggi: <br /><a href="https://www.theregister.com/2021/03/03/debate_hackers_for/" rel="noopener">https://www.theregister.com/2021/03/03/debate_hackers_for/</a> <br /><a href="http://www.catb.org/jargon/html/index.html" rel="noopener">http://www.catb.org/jargon/html/index.html</a> <br /><a href="https://www.educba.com/hackers-vs-crackers/" rel="noopener">https://www.educba.com/hackers-vs-crackers/</a> <br /><a href="https://attivissimo.blogspot.com/2018/11/hacker-buoni-salvano-malati-di-apnea.html" rel="noopener">https://attivissimo.blogspot.com/2018/11/hacker-buoni-salvano-malati-di-apnea.html</a> <br /><a href="https://attivissimo.blogspot.com/2020/01/torna-lhacker-di-buon-cuore-che-ti.html" rel="noopener">https://attivissimo.blogspot.com/2020/01/torna-lhacker-di-buon-cuore-che-ti.html</a> <br /><a href="https://www.tomshw.it/altro/hacker-attacca-il-suo-pacemaker-ma-a-fin-di-bene/" rel="noopener">https://www.tomshw.it/altro/hacker-attacca-il-suo-pacemaker-ma-a-fin-di-bene/</a> <br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me" rel="noopener">https://go.getproton.me</a>/SHN0 <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />Produttori:<br />Alex Ghibellini<br /><br />Crediti:<br />Sound design - Alex Raccuglia - <a href="https://ulti.media/" rel="noopener">https://ulti.media/</a> <br />Voce intro - Maria Chiara Virgili - <a href="https://linktr.ee/dannatiarchitettipodcast/" rel="noopener">https://linktr.ee/dannatiarchitettipodcast/</a>  <br />Voce intro - Spad - <a href="https://mercuriopodcast.com/" rel="noopener">https://mercuriopodcast.com/</a> <br />Musiche - Kubbi - Up In My Jam, Light-foot - Moldy Lotion, Creativity, Old time memories<br />Suoni - Zapsplat.com<br />Cover e trascrizioni - <a href="https://it.linkedin.com/in/francesco-zubani-5957081a6" rel="noopener">Francesco Zubani</a>

<!-- more -->

## Testo dell'episodio

Negli ultimi anni, complice in parte la pandemia che ha spinto lo smartworking e in parte il
naturale aumento della diffusione dei servizi digitali, il numero di crimini informatici
è notevolmente cresciuto.
E ciò ha portato il fenomeno della cybercriminalità ad apparire sempre più spesso nei media mainstream,
quelli per intenderci non specializzati nel settore informatico.
Per tutta risposta, questi ultimi hanno iniziato a utilizzare impropriamente certe terminologie
tecniche e, tra le tante, hanno preso l'abitudine di definire hackers i vari criminali informatici.
Ma tale associazione non solo è palesemente errata se si conosce il vero significato
della parola hacking, ma è anche pericolosa perché tende ad allontanare l'opinione pubblica
da una figura molto importante per l'intero ecosistema digitale.
In questo episodio dunque proveremo a fare un po' di chiarezza sul termine hacker e a
spiegare perché gli hackers non sono criminali.
Sigla!
Benvenuti su Pensieri in Codice, il podcast dove si ragiona da informatici, con Valerio
Galano.
Nel 1961 un gruppo di studenti della Caltech di Pasadena riuscì a mettere a segno un complicato
scherzo ai danni di un'università rivale.
Uno degli studenti si finse giornalista e riuscì a intervistare la persona responsabile delle
coreografie della squadra di football dell'università di Washington.
Come probabilmente saprai, gli americani seguono con molta passione i tornei sportivi universitari
e le varie tifoserie organizzano coreografie anche molto complesse, con cartelloni colorati
che, se posizionati nel modo corretto, permettono di creare enormi scritte o immagini.
Grazie a questa finta intervista, lo studente riuscì a scoprire il modo in cui l'università
di Washington organizzava queste coreografie, dove venivano conservate le istruzioni per
realizzarle e perfino che il regista di lì a poco sarebbe uscito a cena.
Forti di queste informazioni, alcuni studenti forzarono la serratura dell'ufficio del direttore
e sostituirono le istruzioni per le coreografie con altre appositamente modificate.
Non si trattò per nulla di un lavoro semplice e richiese infatti più giorni e più intrusioni.
Ma il risultato di questa operazione fu che, il giorno della partita, tre delle immagini
composte dai tifosi della squadra di Washington furono realizzate in modo totalmente diverso.
In una coreografia, invece della parola Washington, apparve la parola Caltech.
In un'altra, la parola Huskies, il soprannome di Washington, apparve scritta al contrario.
E in una terza, quella che doveva essere l'immagine di un Husky, mostrava invece un castoro,
che è la mascotte di Caltech.
Al termine della partita, la dirigenza della facoltà di Washington rilasciò varie dichiarazioni.
Alcuni trovarono l'atto geniale, altri rimasero piuttosto indignati, ma a distanza di tempo il
presidente del corpo studentesco di Washington dichiarò che non c'era nessun rancore, ma,
vista l'epoca, si trattava di qualcosa di incredibile, qualcosa che li aveva lasciati
sbalorditi. Ebbene, questo episodio che ti ho appena raccontato viene considerato uno
dei primi hack. La sua descrizione è persino riportata, insieme ad altri esempi, nel jargon
file, che è sostanzialmente un dizionario di termini utilizzati da hackers e professionisti
dell'informatica. E cosa ci insegna una storia del genere? Beh, almeno un paio di cose. La
prima è che il termine hack o hacking non è necessariamente collegata all'informatica,
quanto piuttosto alla tecnologia in generale. L'opera di questi studenti, infatti, non coinvolgeva
l'utilizzo di computer o complessi software, ma richiedeva semplicemente, si fa per dire,
la modifica di un algoritmo che sarebbe poi stato implementato da umani. E in secondo luogo,
questa storia ci insegna anche che l'hacking non sottintende intenzioni malvagio-criminali. Nel
caso descritto, infatti, si tratta di uno scherzo, una goliardata tipica di quelle rivalità sportive
che è qualcosa di piuttosto comune negli Stati Uniti. Soprattutto nel mondo universitario. Il
termine hack, quindi, può essere inteso più o meno come applicazione non convenzionale o non
ortodossa di una tecnologia ed è stato utilizzato a partire dagli anni 50, quando appunto uno studente
del MIT produsse la prima versione di un dizionario che poi si è evoluto nel jargon file. Ed anche
allora il termine hacker non denotava alcuna accezione criminale o dolosa. Un hacker era ed è
semplicemente qualcuno che, ovviamente dotato di grandi capacità e conoscenze specifiche in un
certo campo, è in grado di utilizzare quella particolare tecnologia in un modo creativo,
differente da come è stato pensato che debba funzionare. E agendo in questo modo, piegando lo
strumento al proprio volere, è spesso alla ricerca di un modo per migliorare la vita propria e quella
degli altri. Sì, perché un hacker, quello propriamente detto, è anche una persona mossa
da ideali positivi, da una certa etica che sfrutta le sue capacità tecniche per impiegarle
nel mondo del lavoro e della filantropia. Sono tante infatti ad esempio le storie di hacker che
di mestiere partecipano a campagne di bug bounty, cercando e segnalando le falle di sicurezza per
le aziende, le quali sono ben felici di ricompensarli per questo servizio. Ne abbiamo parlato anche qui
su Pensieri in Codice qualche episodio fa di uno specialista del genere e se non l'hai fatto ti
invito a recuperare l'episodio 59 che è davvero molto interessante. Ma addirittura ci sono hacker
che si impegnano a scovare computer infetti e ripulirli o a sviluppare software per apparecchiature
mediche le cui aziende sono magari fallite lasciando i pazienti senza poter recuperare i propri dati. O
perfino ci sono hacker che individuano e correggono problemi di sicurezza nei pacemaker o in altri
dispositivi simili o nelle reti informatiche. Forse avrai già sentito parlare di queste persone
sotto la definizione di white hat ma in ogni caso ti lascio qualche link interessante in descrizione.
Ultimamente però la figura dell'hacker viene sempre più anzi quasi unicamente associata a
quella del criminale e poi spesso viene anche corredata da immagini di persone incappucciate
al buio davanti a uno schermo con le classiche lettere verdi su fondo nero che si muovono
dall'alto verso il basso un po' come in matrix. Ma allora dato che hacker è sbagliato quale nome
dovrebbero utilizzare i giornalisti ma anche noi quando parliamo di criminali informatici? Beh in
realtà una definizione esiste e come ed è cracker. Il cracking è rimasto nell'immaginario collettivo
ormai legato quasi esclusivamente alla pirateria del software. Quando qualcuno vuole utilizzare un
programma o un gioco commerciale e non lo vuole pagare ecco che si mette alla ricerca di un qualche
kit software che permette di aggirare le protezioni implementate dalla casa produttrice e questo kit
prende appunto il nome di crack. La definizione di cracking però è in realtà molto più ampia di così
e il cracker può essere considerato una sorta di figura duale rispetto al hacker. Come nel caso
dell'hacker infatti il cracker è un individuo dotato di conoscenze tecnologiche e capacità
fuori dal comune ma in contrapposizione al hacker le utilizza in modo doloso unicamente per il
proprio tornaconto e per danneggiare la comunità e favorire se stesso e il proprio gruppo. Un cracker
è colui che piega le regole di un sistema ma per danneggiarlo, per renderlo inutilizzabile o per
lucrare come ad esempio chiedendo riscatti per ripristinare le funzionalità e i dati o compiendo
attacchi su commissione. Sui giornali sia online che tradizionali si possono trovare tante storie
di cracking anche se è più difficile individuarle proprio per via dell'eccessivo utilizzo della
parola hacker. Ma se vogliamo darci una specie di regola generale possiamo dire che quando leggiamo
di complessi e ingegnosi attacchi a strutture nevralgiche di uno stato o di una grande azienda
è probabile che si stia parlando di cracking. Anche quando un giornalista scrive hacking di
stato spesso andrebbe letto come cracking anche se la distinzione in questo caso diventa molto
sottile perché non dimentichiamo che in molti casi quelli che alcuni chiamano terroristi per altri sono eroi.
Definito il concetto di hacker e di cracker a questo punto però è doverosa un'ulteriore
distinzione. Abbiamo assodato che un hacker è un criminale e questo è chiaro, tuttavia mentre
possiamo tranquillamente affermare che un cracker è un criminale che utilizza la tecnologia in modo
creativo proprio perché questo suo comportamento illegale lo trasforma da hacker a cracker non
possiamo dire che sia sempre vero il contrario. Voglio dire che non sempre un criminale informatico
o cyber criminale come preferisci è di fatto un cracker e questa è una distinzione importante da
fare perché al giorno d'oggi i metodi per delinquere sul web e su internet sono alla
portata di tutti, non serve una conoscenza particolare. Pensa ad esempio al phishing
che è quella pratica di inviare email o sms a qualcuno cercando di imbrogliarlo e di spingerlo
a rivelare informazioni sensibili come ad esempio l'accesso ai conti o ad altri servizi. O pensa
ai ransomware, quei virus che criptano i dati delle vittime alle quali poi viene chiesto un
riscatto per avere le chiavi di decrittazione. Sono questi entrambi meccanismi criminali ma
che si possono mettere tranquillamente in atto con un computer e una carta di credito. Non è
necessaria alcuna capacità particolare, non serve sfruttare una tecnologia in modi creativi e non
servono competenze fuori dal comune, basta semplicemente acquistare un kit online e
si è pronti per delinquere. Facile e veloce. Questo tipo di criminali non sono cracker,
sono semplicemente criminali che utilizzano internet o il web per le loro sporche attività e
per come la vedo io non meritano una definizione specifica. D'altronde un ladro che shippa una
persona a bordo di uno scooter non viene definito un pilota, è semplicemente un ladro su uno scooter.
O un assassino che spara alla sua vittima con un fucile non prende il nome di cecchino o di
cacciatore, resta un assassino col fucile. E allora perché un criminale che opera sul web
dovrebbe essere considerato un hacker o un cracker quando in realtà non dimostra
alcuna competenza fuori dal comune sul mezzo? Resta semplicemente un truffatore,
un ladro o un ricattatore che però usa internet per compiere i propri crimini.
Detto ciò però, resta il fatto che il riconoscimento del valore sociale degli hacker è
una cosa molto importante. Gli hacker sono figure positive, colonne portanti dello sviluppo
informatico e tecnologico. A costo di ripetermi, la loro attività in campo di sicurezza informatica
è fondamentale per migliorare il mondo digitale in cui viviamo e in cui vivremo sempre più col
passare del tempo. Consentire ai media generalisti o a quelli meno informati di ritrarre gli hacker
come equivalenti a criminali rende più difficile il lavoro di questi abilissimi professionisti.
Nell'aprile del 2019, ad esempio, YouTube ha marcato come contenuti illegali i video
educativi di Instructional Hacking and Phishing, demonetizzando i canali e disincentivando di
fatto i creatori a produrre contenuti di questo tipo. Ma questa categoria di video hanno uno
scopo formativo, servono a istruire professionisti e preparare gli utenti su come difendersi da
pratiche criminali che diventano di giorno in giorno sempre più comuni. In pratica,
con questa manovra non si è fatto altro che sottrarre risorse importanti per lo sviluppo
di abili difensori contro i criminali informatici. È importante che questa tendenza venga invertita
e che i media partecipino attivamente ad una rappresentazione più accurata della differenza
tra hacking e attività criminale. Utilizzare un linguaggio inesatto e influenzare negativamente
la percezione della società serve solo a creare distanza tra coloro che contano sulla tecnologia
per supportare il loro stile di vita e il loro lavoro e quelli che sono meglio attrezzati per
difenderla. Bene, spero di essere riuscito a spiegarti nella maniera più comprensibile
i concetti di hacker, cracker e semplice criminale informatico. In descrizione, come al solito,
trovi fonti e approfondimenti sui concetti che ho espresso fin qui. E mi raccomando,
se già non lo fai, cerca anche tu di utilizzare questi termini nel modo più corretto possibile.
Detto ciò, hai ascoltato la nuova rubrica Snippet la scorsa settimana? È una di quelle
novità che ti avevo promesso per questa nuova stagione e che uscirà con cadenza abbastanza
regolare. Mi auguro quindi che ti sia piaciuta, così come mi auguro che ti sia piaciuto l'episodio
di oggi. Ricorda sempre che se posso produrre questi contenuti è solo grazie a te che li
ascolti e alla community di Pensieri in Codice che sostiene il progetto. Se non lo hai ancora fatto,
scopri anche tu come dare una mano collegandoti al sito pensieriincodice.it, mi raccomando con
due i. Puoi ascoltare tutti gli episodi sulle maggiori piattaforme e app dei podcast o ricevere
i nuovi direttamente sul tuo smartphone iscrivendoti al canale Telegram. Se Pensieri in Codice ti piace
e come al solito se sei arrivato fin qui immagino che ti piaccia, puoi condividerlo con un amico e
farglielo conoscere. Farai un favore sia a lui che a me. Detto ciò direi che per oggi è tutto. Io ti
do appuntamento al prossimo episodio e ti ricordo che un informatico risolve problemi a volte anche
usando il computer.

