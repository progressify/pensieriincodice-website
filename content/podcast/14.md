---
authors: [Valerio Galano]
title: "Ep.14 - 3 trucchi informatici per aiutare l\'ambiente"
layout: episode
episode_type: full
series: []
categories: [podcast]
tags: [ambiente,brave,browser,ecologia,ecosia,printfriendly,sostenibilità]
seasons: 1
number: 14
date: Wed, 28 Aug 2019 05:00:07 +0000
audio: "episodes/PIC14.mp3"
audio_duration: 686
audio_size: 10962232
transcript: transcripts/srt/PIC14.srt
url: /episodes/14
aliases: 
  - /14
image: "images/covers/PIC14.png"
explicit: "false"
draft: false
type: podcast
---
Qualche piccolo suggerimento su come aiutare l'ambiente utilizzando il PC e lo smartphone senza alterare le nostre abitudini digitali.<br />
<br />
Link ai siti menzionati:<br />
<a href="https://brave.com/" rel="noopener">https://brave.com/</a> <br />
<a href="https://www.ecosia.org/" rel="noopener">https://www.ecosia.org/</a> <br />
<a href="https://www.printfriendly.com/" rel="noopener">https://www.printfriendly.com/</a> <br />
<br />


{{< support >}}

Attrezzature:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Il costo di acquisto non sarà maggiore per te, ma Amazon mi girerà una piccola parte del ricavato. <br />
<br />
Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
<br />
Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />
Youtube - <a href="http://bit.ly/picYT" rel="noopener">http://bit.ly/picYT</a> <br />
Spotify - <a href="http://bit.ly/picSpotify" rel="noopener">http://bit.ly/picSpotify</a> <br />
Itunes - <a href="http://bit.ly/picItunes" rel="noopener">http://bit.ly/picItunes</a> <br />
<br />


{{< credits season="season1" >}}

<!-- more -->

## Testo dell'episodio

Pensieri in codice, idee dal mondo del software a cura di Valerio Galano.
Salve a tutti ragazzi e ben ritrovati per un nuovo episodio di Pensieri in Codice,
il podcast in cui parliamo di argomenti presi dal mondo del software, di internet e della
programmazione. La salvaguardia dell'ambiente è una questione che interessa tutti o almeno
dovrebbe. Io nel mio piccolo mi ritrovo sempre più spesso ad effettuare le mie scelte personali
dando alle tematiche ambientali un peso sempre maggiore, però spesso mi rendo conto che alcune
questioni o semplicemente sono fuori dalla portata del singolo cittadino oppure possono
rivelarsi come azioni piuttosto onerose per chi magari vuole dare il suo contributo personalmente.
Penso ad esempio a sostituire l'auto a benzina con quella elettrica o installare pannelli
solari. Sono operazioni che hanno un loro costo e che non tutti possono permettersi. Tuttavia
nell'utilizzo quotidiano del pc e dello smartphone ci sono dei piccoli gesti che sono alla portata
di tutti e che da un lato permettono di ridurre un po' il nostro impatto ambientale e dall'altro ci
costano solamente qualche piccola variazione delle nostre abitudini. Nell'episodio di oggi
quindi andremo ad esaminare tre piccoli trucchi, ai quali forse non avete mai pensato, che fanno
bene all'ambiente e che vi assicuro non vi faranno rinunciare alle vostre comodità digitali.
Trucco numero 1. Utilizzare un browser più efficiente. Questo è un trucco che vale sia per il pc che per
lo smartphone e consiste semplicemente nell'installare un browser che sia prima di tutto
veloce nell'elaborare le pagine dei siti e che in secondo luogo blocchi tutte le pubblicità e gli
elementi superflui alla fruizione del sito, come ad esempio i codici traccianti, i banner e qualsiasi
altro elemento non fondamentale. I concetti alla base di questo piccolo accorgimento sono molto
semplici e basta rifletterci un attimo per capirne i vantaggi. Innanzitutto si deve tener presente
che il browser, per costruire e mostrare la pagina di un sito all'utente, utilizza la potenza di
calcolo del processore o della scheda grafica se si parla di elementi in 3d. Questo vuol dire
principalmente due cose. La prima è che meno oggetti ci saranno da mostrare, minori saranno
i cicli di clock impiegati per comporre l'output e cioè, semplificando tantissimo, minore sarà il
lavoro svolto dal processore. La seconda è che se il codice con cui è scritto il browser è un codice
efficiente, allora esso contribuirà a ridurre lo sforzo computazionale richiesto per le operazioni
necessarie alla navigazione. E siccome un processore consuma tanta più energia quanto
più lavoro è chiamato a svolgere, questa semplificazione e riduzione delle richieste
da parte del browser comporterà automaticamente un risparmio energetico. In pratica, grazie a
questo piccolo trucco, le pagine si caricheranno più rapidamente, le batterie si scaricheranno
più lentamente e i consumi di energia elettrica saranno minori, oltre al fatto che avremo anche
aumentato la protezione della nostra privacy online. Ma di questo parleremo in un altro
episodio. Un ottimo browser da utilizzare in tal senso è Brave. Brave è essenzialmente una versione
di Chrome, epurata di tutta una serie di funzioni superflue ed equipaggiato con sistemi per bloccare
i banner pubblicitari, gli elementi traccianti e i componenti esterni al sito che state visitando.
Su pc si può facilmente scaricare ed installare dal sito brave.org, di cui trovate anche il link
in descrizione. E' intuitivo ed efficiente da utilizzare almeno quanto Chrome, e vi si possono
installare anche le stesse estensioni. Io vi consiglio di provarlo e vi assicuro che non
ve ne pentirete e non ne potrete fare più a meno.
Trucco numero 2. Piantare alberi mentre si cerca sul web. Avete mai pensato di
piantare alberi per sostenere l'ambiente? Ecosia, scritto e-co-si-a, è un motore di
ricerca molto simile a Google, ma con un paio di differenze sostanziali. La prima è che a
differenza del colosso di Mountain View, gli annunci pubblicitari mostrati sono legati alla
ricerca effettuata e non ai dati dell'utente che è collegato. Cosa questa che va tutta a
vantaggio della nostra privacy, anche se come dicevo prima non è l'argomento di oggi. La
seconda invece riguarda il fatto che Ecosia si impegna ad investire il ricavato delle proprie
attività per migliorare l'ambiente piantando alberi. Esatto, avete capito bene. Oltre ad
alimentare i propri server con energie 100% rinnovabili, la fondazione che gestisce questo
motore di ricerca impiega i propri introiti non per pagare dividendi, ma per piantare alberi.
Questo rende Ecosia un motore di ricerca carbon negative, che vuol dire che utilizzarlo non
solo corrisponde a non emettere CO2, così come accade per Google, ma addirittura significa
rimuovere CO2 dall'atmosfera. Secondo il loro sito, infatti, ad oggi ad ogni ricerca effettuata
si rimuove in media 1 kg di CO2 dall'atmosfera. Al tempo stesso, utilizzandolo assiduamente,
vedremo incrementarsi un piccolo contatore in alto a destra, che terrà memoria del numero
di ricerche che abbiamo effettuato. Secondo la stima attuale, ogni 45 ricerche avremmo
contribuito a piantare un albero. Adottare quindi Ecosia come motore di ricerca può essere un buon
modo per aiutare l'ambiente senza dover spendere soldi di tasca propria e senza stravolgere le
proprie abitudini. Per un utilizzo sporadico basterà collegarsi al sito Ecosia.org, trovate
sempre il link in descrizione, e utilizzare il campo di ricerca. Mentre per adottarlo in modo
più assiduo, su PC potremo installare un'estensione specifica per il nostro browser, che ci viene
direttamente proposta sempre sul sito Ecosia.org, e per smartphone troveremo l'app Ecosia negli
appositi store ufficiali Apple e Android. Sul sito potremo inoltre trovare molte informazioni
se ci interessano maggiori dettagli sugli investimenti e le tecnologie adottate. Il
blocco ufficiale, infatti, riporta video e articoli sull'argomento, ed ogni mese viene
pubblicato un rapporto finanziario completo.
TRUCCO N.º3 STAMPARE SOLO QUELLO CHE CI SERVE
In teoria stampare dovrebbe ormai essere un'attività obsoleta. I documenti che leggiamo e scriviamo,
gli articoli, le news e i testi in generale andrebbero conservati e consultati in formato
digitale. Tuttavia, per molti risulta faticoso leggere a schermo, sia perché è più difficile
mantenere la concentrazione, sia perché la retroilluminazione dei monitor tende a stancare
maggiormente la vista e al contempo un ebook o un tablet non sono sempre disponibili o
possono non rappresentare un valido sostituto. Io stesso, quando ho bisogno di leggere testi
di una certa lunghezza o magari so di dover prendere appunti, preferisco stamparli e consultarli
in modo... in forma cartacea. Esiste però un'altra possibilità, che è la possibilità
di ridurre gli sprechi e al tempo stesso di non rinunciare alla comodità della lettura
su carta. Molto spesso, infatti, quando stampiamo testi presi da blog, quotidiane online o siti
in generale, capita che in realtà noi non siamo interessati all'intero testo. A volte
magari ci interessa solo un brano in particolare. Altre volte, soprattutto blog e news, sono
pieni di immagini e banner pubblicati. Inoltre, in molti casi, i testi che stiamo stampando
sono immagini e banner pubblicitari, collegamenti ad articoli correlati e tanti altri elementi
che alla fine sono inutili ai fini della lettura. E dunque, quando stampiamo questi articoli,
molto spesso ci ritroviamo con un mucchio di pagine dove il nostro testo è sparso qua
e là, magari tra una pubblicità e una ghiffa animata. Il risultato è che avremo sprecato
un sacco di carta e di inchiostro più del dovuto, perché ricordiamoci che anche le
immagini, soprattutto quelle a colori, consumano molto più inchiostro di un testo della stessa
dimensione. E questo farà male sia all'ambiente che al nostro portafoglio. Fortunatamente
però, esistono alcuni siti che possono venirci in aiuto. Fra i tanti, vi lascio in descrizione
il link a quello che io uso abitualmente e che si chiama Print Friendly. Print Friendly
è appunto un sito nel quale possiamo inserire l'indirizzo web di un articolo, di una news
o di una pagina wikipedia o di quello che ci pare, basta che sia pubblicamente accessibile,
e lui ce ne restituirà un'anteprima e purata di tutti gli elementi inutili. Da questa anteprima
sarà poi possibile eliminare manualmente i restanti elementi che non sono di nostro
interesse. Ogni blocchetto di testo, immagine o elemento grafico, infatti, avrà a fianco
un pulsantino che se cliccato lo farà sparire. Dopodiché, una volta sistemato il testo come
preferiamo, Print Friendly ci permetterà o di stamparlo direttamente o di scaricarne
una versione in pdf. Per rendere il tutto ancora più semplice, collegandoci al sito
di printfriendly.org, sarà anche possibile installare un'estensione per il nostro browser
preferito che ci permetterà di trasferire con un solo clic la pagina che stiamo visitando
direttamente a Print Friendly.
Quelli che abbiamo visto in questo episodio sono solo alcuni dei tantissimi espedienti
che possiamo mettere in atto per diminuire il nostro impatto ambientale quando utilizziamo
strumenti informatici. Ovviamente ce ne sono tanti altri e maggiore è l'impegno che vogliamo
metterci e maggiore sarà ovviamente il risultato. Potremmo ad esempio impostare i vari dispositivi
in modalità risparmio energetico, potremmo spegnere o almeno ibernare o sospendere il
pc quando non lo usiamo, o ancora potremmo spegnere lo smartphone durante la notte in
modo da risparmiare energia elettrica e aumentare la vita della batteria. Anche mantenere una
corretta luminosità degli schermi quando la luce ambientale diminuisce può essere
d'aiuto e cosa non banale riduce anche lo sforzo per gli occhi. E poi avendone la possibilità
potremmo acquistare hardware più moderno che in generale consuma meno e così via potremmo
sempre di più aumentare il tiro. Ma voi cosa ne pensate? Avete mai preso in considerazione
qualcuna di queste strategie? Ne conoscete altre che io non ho citato? O magari pensate
che non valga la pena di impegnarsi in questo senso? Voi fatemi sapere la vostra nei commenti
o nel gruppo telegram di cui trovate il link in descrizione. Io per oggi vi saluto, vi ringrazio
per aver ascoltato fin qui e vi do appuntamento al prossimo episodio di Pensieri in Codice.

