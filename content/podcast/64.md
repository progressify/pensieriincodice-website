---
authors: [Valerio Galano]
title: "Ep.63 - Dark Patterns: cosa sono e come funzionano"
layout: episode
episode_type: full
series: []
categories: [podcast]
tags: [bigtech,dark,ecommerce,gafam,gdpr,patterns]
seasons: 2
number: 64
date: Sun, 05 Sep 2021 04:00:04 +0000
audio: "episodes/PIC64.mp3"
audio_duration: 1343
audio_size: 21486444
transcript: transcripts/srt/PIC64.srt
url: /episodes/64
aliases: 
  - /64
image: "images/covers/PIC64.png"
explicit: "no"
draft: false
type: podcast
---
Siti Web e App ne sono pieni e pilotano continuamente le nostre scelte. Interfacce volutamente oscure e macchinose che ci spingo a fare determinate scelte.<br /><br />I link dell'episodio di oggi: <br /><a href="https://www.darkpatterns.org/" rel="noopener">https://www.darkpatterns.org/</a> <br /><a href="https://themarkup.org/2021/06/03/dark-patterns-that-mislead-consumers-are-all-over-the-internet" rel="noopener">https://themarkup.org/2021/06/03/dark-patterns-that-mislead-consumers-are-all-over-the-internet</a> <br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. <br />Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me" rel="noopener">https://go.getproton.me</a>/SHN0 <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />Crediti:<br />Sound design - Alex Raccuglia - <a href="https://ulti.media/" rel="noopener">https://ulti.media/</a> <br />Voce intro - Maria Chiara Virgili - <a href="https://linktr.ee/dannatiarchitettipodcast/" rel="noopener">https://linktr.ee/dannatiarchitettipodcast/</a>  <br />Voce intro - Spad - <a href="https://mercuriopodcast.com/" rel="noopener">https://mercuriopodcast.com/</a> <br />Musica - Kubbi - Up In My Jam<br />Musica - Light-foot - Moldy Lotion<br />Musica - Creativity<br />Musica - Old time memories<br />Suoni - Zapsplat.com

<!-- more -->

## Testo dell'episodio

Ti è mai capitato, navigando sul web o magari utilizzando un'app, di avere la sensazione
di star compiendo la scelta sbagliata anche se in fondo sai che è sbagliata?
O di trovarti in una di quelle situazioni per cui hai deciso di voler cancellare quell'abbonamento
mensile ma, una volta arrivato fin quasi alla fine del processo, poi improvvisamente rinunci?
Oppure ancora di essere certo di non volere quel particolare accessorio ma poi, quando
durante il processo di acquisto te lo propongono, dirti, vabbè dai, ora lo compro.
A volte eventi del genere ci accadono perché siamo distratti o stanchi o semplicemente
perché abbiamo davvero cambiato idea, ci può stare.
Altre volte, però, la cosa non dipende propriamente da noi perché siamo vittime di quelli che
vengono comunemente chiamati dark pattern.
Nell'episodio di oggi, dunque, scopriamo cosa sono e come funzionano i dark pattern.
Sigla!
Benvenuti su Pensieri in Codice, il podcast dove si ragiona da informatici.
Con Valerio Galan.
Oh, ti do il bentornato su Pensieri in Codice, o il benvenuto se è la prima volta che mi
ascolti.
Che te ne pare della nuova sigla?
Io la trovo fantastica, come trovo fantastico tutto il nuovo sound design di Pensieri in
Codice.
E quindi colgo l'occasione per ringraziare Chiara Virgili e Spad che hanno prestato la
loro voce per la sigla che ho appena ascoltato e quella che ascolterai la prossima settimana,
e Alex Raccuglia che invece ha curato il restyling sonoro del podcast.
Se conosci il mondo del podcasting indipendente sicuramente saprai già di chi sto parlando,
ma in caso contrario sappi che sono innanzitutto tre fantastiche persone, ma anche tre bravissimi
podcaster.
Nei loro programmi parlano di architettura, di cultura pop, di informatica e di musica.
Ti lascio i link ai loro progetti in descrizione, mi raccomando, valli a recuperare e non te
ne pentirai.
La sigla e il sound, però, non sono l'unica novità di quest'anno.
Scoprirai tutto un po' per volta, ma per ora ti anticipo che sto lavorando a ben due nuove
rubriche in aggiunta agli episodi classici che già conosci.
Ti posso anche svelare che in futuro usciranno delle miniserie speciali su determinati argomenti,
ma soprattutto che da oggi hai la possibilità di partecipare attivamente alla vita di Pensieri
in Codice.
Da questa stagione infatti potrai prender parte alla selezione degli argomenti o addirittura
richiedere un episodio su un tema specifico, contribuire a incrementare il numero di episodi
e di miniserie prodotte, avere accesso a tutti i contenuti in anteprima e senza pubblicità
e molto, molto altro ancora.
Ora, non voglio fare troppi spoiler, quindi per adesso mi fermo qui, ma tu collegati al
sito pensieriincodice.it con due i e scopri tutte le novità e tutto quello che da oggi
puoi fare.
Detto ciò, e tornando all'argomento dell'episodio di oggi, sappi che l'impressione di cui ti
parlavo all'inizio, e cioè che su certe app e su certi siti alcune decisioni sembrano
molto più complicate di altre da prendere, non è affatto un'impressione.
D'altronde, la maggior parte dei siti che visitiamo e delle app che utilizziamo sono
lì perché i loro proprietari possano trarne un qualche tipo di profitto, quindi c'è da
aspettarsi che cerchino di pilotare l'attenzione e le scelte degli utenti verso ciò che genera
maggiori introiti per loro.
Ma questo non vuol dire che una sana promozione di prodotti e servizi debba poi trasformarsi
in una trappola per utenti ignari.
Prendi ad esempio uno a caso dei giganti di Big Tech e prova ad aprire un account, che
so, su Amazon, su Google o su Facebook.
Per farlo bastano letteralmente due clic, un indirizzo email, una password e il gioco
è fatto.
Puoi già postare, comprare, comunicare con chi vuoi.
Ora però, prova a prendere quello stesso account e cancellarlo.
Probabilmente dovrai andare nelle impostazioni, trovare il link per la cancellazione che è
nascosto in fondo a qualche pagina di dettaglio o di profilo, cliccare, spiegare perché vuoi
cancellare l'account, rispondere alla classica domanda vuoi solo bloccare o vuoi proprio
cancellare, confermare, attendere 30 giorni facendo però attenzione a non ricollegarti
mai al sito web o all'app, altrimenti il conteggio si azzera, e poi, finalmente, dopo
un mese vedrai il tuo account cancellato.
Chiaramente non si tratta di due percorsi paritari, ma ora tu potresti obiettare che
si tratta comunque di un caso estremo.
Cancellare un account non è cosa di tutti i giorni, e allora io ti chiedo, sei iscritto
a LinkedIn?
Se sì, hai notato come alcune notifiche siano stranamente simili fra loro?
In particolare mi riferisco a quella notifica che ti segnala che un utente vuole collegarsi
alla tua rete di collegamenti, e a quella che invece ti segnala quando un utente ha
tanti collegamenti in comune con te e ti chiede se vuoi stabilire un nuovo collegamento con
lui.
In entrambi i casi al centro dell'email trovi un pulsante con scritto Collegati, ma tra
i due eventi c'è una grande differenza.
Nel primo caso l'utente ha espresso la volontà di collegarsi a te e se tu clicchi sul pulsantino
allora semplicemente rispondi affermativamente ad una richiesta.
Nel secondo caso invece se clicchi sul pulsantino sei tu ad inviare una richiesta all'altra
persona, la quale potrà decidere se accettare o meno.
Capisci bene che si tratta di azioni molto differenti fra loro, ma che vengono rese quasi
equivalenti dall'impostazione visiva.
Ebbene, quelli che ti ho appena raccontato sono due esempi di quelli che vengono comunemente
definiti Dark Pattern, e sono dei percorsi operativi o delle interfacce rese intenzionalmente
poco chiare e poco fruibili in modo da avvantaggiare il proprietario del sito o dell'app rispetto
all'utente che la sta utilizzando.
I Dark Pattern rendono difficile effettuare operazioni o scelte che rappresentino un danno
o uno svantaggio per il sito, oppure spingono un utente verso un comportamento che normalmente
non terrebbe, inducendolo a spendere più del dovuto, ad acquistare prodotti o servizi
che normalmente eviterebbe o a trascorrere più tempo del necessario utilizzando un servizio.
Ora, so che quello che ti sto raccontando ti potrebbe sembrare impossibile, magia, potresti
pensare che solo uno sciocco possa cadere in una trappola del genere, ma la verità
è che quando noi utilizziamo il PC o lo smartphone non è che leggiamo proprio ogni
parola di ogni schermata.
Dovendo gestire tantissime informazioni in brevi lassi di tempo, il nostro cervello fa
delle assunzioni, noi saltiamo interi testi e tendiamo a memorizzare degli elementi che
ci indicano la giusta via da seguire.
Riflettici la prossima volta che un'interfaccia ti fa una domanda del tipo, sei sicuro di
voler continuare?
Se solo sotto la scritta vedi due pulsanti, uno bello colorato di un colore pieno e brillante
e l'altro più sbiadito, trasparente, con solo il contorno nero, tu leggi effettivamente
le scritte sui pulsanti o dai per scontato che quello pieno sia la risposta affermativa
e quello sbiadito la risposta negativa?
Bene, le aziende, quando vogliono, possono pilotare gli utenti proprio sfruttando questo
tipo di comportamenti, i quali sono perfettamente normali e messi in atto un po' da tutti,
soprattutto quando siamo stanchi o stressati.
Chi realizza una schermata può far sembrare che una pagina dica una cosa quando in realtà
ne dice un'altra, può far sembrare che l'opzione più appetibile sia una invece che un'altra,
o addirittura può farci sentire stupidi nel rifiutare una determinata offerta.
E noi, cosa possiamo fare per difenderci da tutti questi comportamenti?
Beh, innanzitutto, negli ultimi anni, in molti paesi, i legislatori hanno iniziato a tener
conto di questi comportamenti e le multe e le azioni legali stanno anche iniziando ad
arrivare, ma sicuramente la prima linea di difesa dovrebbe partire da noi.
Infatti, per questi, come per tanti altri fenomeni, imparare a riconoscerli è già un primo grande
passo verso il saperli evitare.
Se impariamo a conoscere i Dark Pattern e ci abituiamo ad identificarli, quando ce li
troveremo davanti saremo anche in grado di fermarci un attimo a riflettere se quello
che stiamo per fare è veramente ciò che vogliamo o qualcosa indotto da un'interfaccia volutamente macchinosa.
Il termine Dark Pattern fu coniato nel 2010 da Henry Pringle e ad oggi il suo sito darkpatterns.org
ne riporta ben 12 tipologie diverse, alcune più comuni, altre, a dir la verità, un po'
meno.
Quello che vorrei oggi fare con te è proporti una carrellata di quei Dark Pattern che mi
sono sembrati più interessanti e più comuni, e forse scoprirai di esserteli trovati davanti
anche tu senza saperlo.
Il primo fra tutti i Dark Pattern è sicuramente la domanda tra bocchetto.
Si tratta di quelle domande che sembrano chiederti una cosa, ma in realtà stanno intendendo
tutt'altro.
Se ti stai chiedendo come sia possibile mettere su un pattern del genere, pensa semplicemente
ad un form di registrazione.
In fondo trovi spesso quei checkbox per accettare le condizioni di contratto, i termini di servizio,
eventuali altri contratti e poi l'invio di materiale pubblicitario.
Ad un'occhiata superficiale o distratta, queste quattro scelte sembrano uguali, tutte necessarie
per utilizzare il servizio, ma in realtà l'ultima, quella sull'invio di materiale pubblicitario,
è praticamente sempre opzionale.
Solo che la tua attenzione, che è stata attirata dalle caselline di spunta e non dalle scritte,
fa in modo che tu non ti renda conto di star considerando tutte le voci come equivalenti.
Spunti la prima, spunti la seconda, la terza e... perché non la quarta, visto che sembrano
tutte uguali?
Un secondo Dark Pattern molto interessante prende il nome di Sneak into Basket, che potremmo
tradurre più o meno come sgattaiolare nel carrello.
Questo pattern lo si può trovare ovviamente sui siti di e-commerce e consiste nella meccanica
di inserire prodotti o servizi aggiuntivi durante l'acquisto, senza però che l'utente
ne abbia fatta esplicita richiesta.
Solitamente sta poi a noi accorgerci che c'è un elemento in più nel carrello ed eventualmente
eliminarlo.
Si tratta di un comportamento tipico di quei siti che vendono ad esempio elettrodomestici.
Tu stai comprando il tuo condizionatore e ti ritrovi nel carrello le spese di montaggio,
sia mai che tu lo voglia montare da solo o farlo montare da un tecnico di fiducia.
Anche i provider di servizi hosting applicano questo tipo di pattern.
Se provi infatti ad esempio a comprare un dominio è facile che ti ritrovi nel carrello
anche il servizio di hosting collegato, anche se in realtà non l'hai richiesto.
Il terzo tra i dark pattern che ho selezionato prende il nome di Roche Motel, che poi sarebbe
la trappola per scarafaggi, hai presente quelle scatolette che attirano l'insetto e poi lo
bloccano all'interno senza lasciarlo più uscire.
In questo caso si tratta proprio della tipologia di pattern di cui abbiamo parlato all'inizio.
Iscriversi a un servizio viene reso oltremodo semplice, anche con dei trucchetti come chiedere
pochissime informazioni all'inizio e poi integrare e arricchire il profilo man mano
che l'utente si sposta tra le schermate e poi rendere quasi impossibile la cancellazione
del proprio account, implementando una interfaccia volutamente forzata e macchinosa.
Con un pattern del genere noi utenti abbiamo difficoltà a trovare la giusta voce di menu,
ci scoraggiamo e spesso preferiamo smettere di usare il servizio senza però cancellare
i nostri dati e tutto ciò va sempre a vantaggio del gestore del sito o dell'app, che in qualche
modo riesce a mantenere un certo minimo contatto con noi.
In casi estremi esistono addirittura siti nei quali per effettuare un acquisto Unatantum
bisogna andare a spuntare una specifica casella, se non lo facciamo il sistema ci iscrive direttamente
a un tipo di acquisto ricorsivo, magari mensile o addirittura annuale.
Il dark pattern chiamato Privacy Zakkering è chiaramente un omaggio a Mark Zuckerberg,
poiché per lungo tempo Facebook ne è stato il massimo utilizzatore mondiale.
Qui il trucco consiste nell'inserire nei termini di servizio di un sito o di un'applicazione
una clausola che autorizza il gestore a vendere i tuoi dati a soggetti terzi.
Il mercato dei dati è uno dei più fiorenti al mondo e le storture non mancano, se sei
un ascoltatore affezionato di pensieri in codice saprai che ne abbiamo già parlato
in lungo e in largo.
Purtroppo, questo è uno di quei pattern su cui è fondamentale un intervento dei legislatori.
Il GDPR al momento ne è un fulgito esempio e sta anche facendo scuola in tutto il mondo.
E onestamente credo che noi come singoli possiamo fare ben poco, perché nonostante
io sia uno di quelli che pensano che i contratti vadano letti prima di essere firmati e anche
che valga sempre la pena di soppesare bene un'app o un servizio prima di adottarne l'utilizzo,
mi rendo anche conto che leggere 80 pagine di un documento scritto in legalese, magari
in un'altra lingua, è un impegno di tempo che non tutti hanno e non tutti sono disposti
a fare.
Io stesso spesso mi fido e basta, magari perché non capisco qualcosa o non ho il tempo di
approfondire.
Da questo punto di vista, secondo me, i contratti dovrebbero essere semplici e chiaramente comprensibili
anche ai non addetti ai lavori e devo dire che fortunatamente l'Europa sta facendo davvero
molto in tal senso.
Un altro dark pattern che si può trovare sui siti di e-commerce è rappresentato dal
fatto di presentare prodotti simili con prezzi però calcolati su basi diverse.
Ora, saprai bene che per confrontare correttamente certi tipi di prodotti è necessario conoscerne
il prezzo in base alla stessa unità di misura.
Se sei mai stato in un supermercato avrai notato che per cibi e bevande ad esempio si
usa il prezzo al chilo o al litro.
Spesso però, vari siti di e-commerce tendono a mischiare un po' le carte.
Ad esempio potresti voler comprare dei beni di consumo come tovagliolini o fazzoletti
di carta, risme, bicchieri usa e getta.
In tali casi, se il sito ti presenta un articolo con il prezzo al chilo, un altro con il prezzo
a unità, un altro con il prezzo per confezione, tu dovrai metterti a fare i calcoli a mano
e difficilmente riuscirai a fare un acquisto informato.
In questo caso, la speranza di chi ha implementato il pattern è che tu, per errore, per distrazione
o per fretta, acquisti i prodotti più costosi a parità di valore.
E sempre sui siti di e-commerce troviamo poi il dark pattern dei costi nascosti.
In pratica funziona così, tu navighi il catalogo, riempi il tuo carrello, ti vengono mostrati
dei prezzi e il loro totale, ma poi, subito prima di pagare, ecco che compare una riga
che aggiunge una cifra per le tasse, un'altra per le spese di spedizione, per le spese di
smaltimento, eccetera.
E certamente qui il gestore ti viene subito a obiettare che, per certi tipi di prodotti,
fino a che non conosce il tuo paese, la tua residenza, il tuo indirizzo, non può formulare
un'offerta d'acquisto completa.
Ma in tal caso, perché non mettere semplicemente un pulsantino nel carrello per inserire queste
informazioni prima di farmelo riempire?
Se io come cliente voglio fare un acquisto informato, inserisco i dati necessari, mi
faccio calcolare subito tasse, spedizioni, smaltimento, eccetera, e senza dovermi trovare
la sorpresa all'ultimo minuto.
In questo pattern, infatti, il trucco sta nel fatto che, se magari ho speso tanto tempo
e risorse per confrontare e scegliere alcuni prodotti, a quel punto abbandonare il tutto
perché sono apparse all'ultimo delle voci di spesa mi costerà dal punto di vista sia
emotivo che temporale ed io sarò meno propenso a rifare tutta l'operazione su un altro sito,
e finirò quindi per accettare le spese aggiunte all'ultimo minuto.
Ed eccoci finalmente al mio dark pattern preferito, il confirm shaming.
Si tratta di una pratica nella quale, quando viene proposta una scelta all'utente, rifiutarla
gli viene fatto apparire come un qualcosa di stupido.
In altre parole, è un modo per farci sentire scemi se rifiutiamo l'offerta o addirittura
in colpa perché stiamo sprecando una ghiotta occasione.
E paradossalmente l'utilizzo di questa pratica si trova un po' dappertutto.
L'iscrizione ad Amazon Prime addirittura ne è un esempio.
Quando infatti ci appare il banner che ce la propone, le due scelte disponibili sono
qualcosa del tipo, sì, voglio le spedizioni in un giorno per milioni di prodotti senza
costi aggiuntivi, oppure no grazie, non voglio spedizioni in un giorno illimitate.
Si tratta chiaramente di due descrizioni non paritarie, perché quella affermativa ci mostra
i vantaggi, mentre quella negativa ci mostra solo gli svantaggi.
Il modo giusto di porla sarebbe, no grazie, voglio risparmiare i 30 e passa euro all'anno.
Anche il processo di installazione di Windows 10 prova ad applicare il Confirm Shaming.
Infatti, ad un certo punto, ci invita a registrarci con il nostro account Microsoft e a crearne
uno se non ce l'abbiamo.
E se non vogliamo farlo, dobbiamo cliccare su un piccolo link in basso a destra che recita
qualcosa del tipo, no grazie, voglio utilizzare il sistema operativo con funzionalità limitate.
Infine, un ultimo dark pattern con il quale probabilmente ti sarai confrontato è il Disguised
Advertising, con il quale si cerca di confondere gli utenti per fare in modo che essi clicchino
su elementi della schermata invece che su quelli che stanno effettivamente cercando.
Palese esempio di questa pratica sono i siti generici per il download di software.
Hai presente?
Quei siti dove puoi scaricare le ultime versioni più o meno di qualsiasi programma che trovi
in circolazione.
Mi riferisco ad esempio a Softpedia, Downloads.zinet, FileHippo.
Se ti sei mai trovato a scaricare da questi siti, avrai certamente notato che non è proprio
chiaro dove sia il pulsante per il download, anche perché spesso appaiono banner pubblicitari
dappertutto che contengono immagini di pulsanti lampeggianti con scritte Download Now, Start
Download, eccetera.
In realtà poi il vero link per il download è piccolo e nascosto al centro della pagina
in mezzo ad altri mille elementi, o addirittura a volte il download parte in automatico dopo
dieci secondi, tempo che è più che sufficiente per l'utente per cliccare su praticamente
tutti i banner nel disperato tentativo di scaricare il software che sta cercando.
Bene, come ti accennavo prima, questi sono solo alcuni dei dark pattern attualmente
in uso.
Io li ho selezionati perché li ho trovati i più interessanti e perché bene o male
mi sono reso conto di averli incontrati con una certa frequenza e ho immaginato che la
stessa cosa capiti anche a te.
Se sei interessato ad approfondire questo argomento ti consiglio di visitare il sito darkpatterns.org
e di seguire l'account Twitter di Dark Patterns che twitta spesso tanti esempi di dark pattern
reali.
Oltre a ciò in descrizione trovi anche un link ad un articolo di The Markup in cui ci
sono sei mini test casuali per verificare se sei in grado di individuare dei dark pattern.
È molto divertente e istruttivo, ti consiglio di provarlo.
Inoltre ti ricordo che se posso produrre questi contenuti è solo grazie a te che mi ascolti
e alla community che sostiene il podcast.
Scopri come contribuire anche tu sul sito pensieriincodice.it.
Puoi ascoltare tutti gli episodi sulle maggiori piattaforme e app di podcast riceverli direttamente
sul tuo smartphone iscrivendoti al canale Telegram e ascoltarli in anteprima sul sito
ufficiale.
Se Pensieri in Codice ti piace e se sei arrivato fin qui, immagino che ti piaccia, puoi anche
condividerlo con un amico e farglielo conoscere, farai un favore ad entrambi.
Io per ora ti do appuntamento al prossimo episodio e ti ricordo che un informatico risolve problemi,
a volte, anche usando il computer.

