---
authors: [Valerio Galano]
title: "Ep.15 - Informatica Vintage - Olivetti Programma 101: il primo computer da tavolo"
layout: episode
episode_type: full
series: []
categories: [podcast]
tags: [101,festivaldelpodcasting,informatica,informaticavintage,italiandevelopers,olivetti,p101,pensieriincodice,perotto,programma,programmazione,vintage]
seasons: 1
number: 15
date: Wed, 04 Sep 2019 05:00:06 +0000
audio: "episodes/PIC15.mp3"
audio_duration: 496
audio_size: 7921997
transcript: transcripts/srt/PIC15.srt
url: /episodes/15
aliases: 
  - /15
image: "covers/PIC15.png"
explicit: "false"
draft: false
type: podcast
---
Nel primo episodio della nuova rubrica Informatica Vintage, in collaborazione con ItalianDevelopers, parliamo del primo PC della storia: l'Olivetti Programma 101.<br />
<br />
Fonti:<br />
<a href="https://www.facebook.com/italiandevelopers/posts/668157543677319" rel="noopener">https://www.facebook.com/italiandevelopers/posts/668157543677319</a> <br />
<br />
Festival del podcasting<br />
<a href="https://festivaldelpodcasting.it/" rel="noopener">https://festivaldelpodcasting.it/</a> <br />
<br />
ItalianDevelopers<br />
<a href="https://www.facebook.com/italiandevelopers" rel="noopener">https://www.facebook.com/italiandevelopers</a> <br />
<br />


{{< support >}}

Attrezzature:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Il costo di acquisto non sarà maggiore per te, ma Amazon mi girerà una piccola parte del ricavato. <br />
<br />
Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
Profilo Instagram - <a href="http://bit.ly/picInstagram" rel="noopener">http://bit.ly/picInstagram</a> <br />
<br />
Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />
Youtube - <a href="http://bit.ly/picYT" rel="noopener">http://bit.ly/picYT</a> <br />
Spotify - <a href="http://bit.ly/picSpotify" rel="noopener">http://bit.ly/picSpotify</a> <br />
Itunes - <a href="http://bit.ly/picItunes" rel="noopener">http://bit.ly/picItunes</a> <br />
<br />


{{< credits season="season1" >}}

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Buongiorno a tutti e ben ritrovati per un nuovo episodio di Pensieri in codice, il podcast
in cui parliamo di argomenti presi dal mondo del software, di internet e della programmazione.
Questo episodio è un esperimento, una sorta di episodio pilota per una nuova rubrica che
terrò in collaborazione con la pagina Facebook di Italian Developers nella quale vi parleremo
di argomenti della storia dell'informatica e che chiameremo Informatica Vintage.
Prima di passare però all'argomento di oggi vorrei fare un piccolo annuncio. Sabato 12
ottobre 2019 si terrà a Milano la quarta edizione del Festival del Podcasting,
il più grande evento italiano dedicato a podcaster e appassionati. Sarà un modo per
conoscere molte persone, scoprire nuovi podcast e magari incontrarci di persona.
Se siete interessati a partecipare potete andare sulla pagina festivaldelpodcasting.it,
vi lascio anche il link in descrizione. Io dal canto mio sarò presente e mi farebbe
piacere conoscere personalmente qualcuno di voi, quindi se decidete di partecipare fatemelo
sapere su Telegram o su Instagram. Ora però bando alle ciance e iniziamo a
parlare dell'argomento di oggi, vale a dire il primo computer da tavolo della storia.
Nel 1964 nasce l'Olivetti Programma 101, anche conosciuto come P101, il primo computer da tavolo
progettato dall'ingegner Pier Giorgio Perotto, venuto a mancare purtroppo nel 2002. Siamo
nell'epoca dei grossi elaboratori, ospitati nei centri di calcolo, mentre la Perottina,
soprannome con cui veniva chiamato il P101 negli ambienti della ditta di Ivrea sin dal
prototipo, non solo promette grandi prestazioni in rapporto alle sue dimensioni ultracompatte,
ma si presenta anche con una veste accattivante grazie al design di Mario Bellini, creativo
avviato a diventare una figura di punta nel suo ramo. L'obiettivo del gruppo è la realizzazione
di un calcolatore non destinato agli specialisti, di basso costo, che sia su una scrivania e che
offra un'interazione uomo-macchina assolutamente alla portata di tutti. Il P101 viene oggi
considerato come il precursore del personal computer, anche se in realtà la sua architettura
è al limite della definizione di computer, in quanto esso è una macchina a programma
memorizzabile, cioè il sistema dà la possibilità di inserire nella memoria operativa dei programmi,
rispettando così il modello di von Neumann. Il P101 introduce così il rivoluzionario
concetto di calcolatrice programmabile. La tecnologia dei transistor consente un grado
di miniaturizzazione che si ripercuote direttamente sulle dimensioni del piccolo gioiello di
Olivetti. Esso infatti misura soli 48x61x19 cm e ha un peso di circa 35,5 kg. Tutto questo
senza incidere sulle prestazioni, visto che il calcolatore è in grado di elaborare velocissimamente
varie operazioni aritmetiche elementari. Fondamentale è la scelta di dotare il sistema
di un linguaggio facile da apprendere anche da persone non specializzate, grazie alla
vasta libreria di programmi di tipo matematico, statistico, finanziario, eccetera. Ciò rende
agevole la programmazione, che avviene con un massimo di 120 istruzioni, scelte fra 15
funzioni disponibili, tra cui l'input-output, il salto condizionato e le già accennate
operazioni aritmetiche. Una delle più grandi innovazioni è la carta magnetica per la
memorizzazione dei dati, che va ad affiancare una veloce e compatta stampante a tamburo
da 30 colonne. Una vera e propria rivoluzione, insomma, in un mondo dove fino ad allora i
calcolatori erano accessibili solo da super specialisti in camice bianco ed esperti di
linguaggio macchina. Un anno dopo, nel 1965, vede la luce il primo desktop della storia.
Il lancio del gioiello di perrotto sul mercato d'oltreoceano è testimoniato con giusta enfasi
dal New York Times, il quale ne esalta qualità e quantità di funzioni generate dai programmi
informatici, a loro volta supportati da una memoria centrale o anche periferica, per usi
sia in campo scientifico che economico. Citando direttamente la testata statunitense possiamo
leggere. La programma 101 può automaticamente eseguire programmi in grado di svolgere una
serie di operazioni aritmetiche. Può anche conservare e ricordare questi programmi sia
al proprio interno sia all'esterno e attraverso di loro può prendere semplici decisioni logiche.
E poi ancora, le sue numerose funzioni ne consentono un utilizzo sia scientifico sia
per il business. A dispetto del prezzo molto elevato, 3200 dollari che sono pari circa a 17
mila euro attuali, la pioneristica invenzione di casa Olivetti vende in terra statunitense
qualcosa come 40 mila esemplari nel solo 1966. La principale novità era che la programma 101
stava sul tavolo e poteva essere utilizzata da chiunque per svolgere qualsiasi tipo di operazione
come ad esempio il calcolo degli stipendi. Questo modello catturò le attenzioni della
nasa tanto da far sì che essa ne acquistasse 45 esemplari che sarebbero poi stati molto utili
per studiare al meglio le possibili traiettorie dei percorsi per il viaggio della pollo 11,
la missione che portò il primo uomo sulla luna nel 1969. P101 mantenne il monopolio proprio fino
al 1969, anno in cui l'HP presentò il modello HP 9100. Ciò fruttò comunque oltre 900 mila dollari
alla Olivetti sotto forma di royalties in quanto il modello dell'HP utilizzava gran parte dei
principi dell'HP 101 che perotto aveva intelligentemente brevettato. Mario Bellini,
il già citato designer dell'HP 101, ricevette dopo qualche anno una telefonata da oltreoceano.
Steve Jobs lo invitava a disegnare per l'Apple sull'onda del grandioso successo ottenuto dall'HP
101 ma egli declinò l'offerta. Di tutte le unità vendute nel corso di quegli anni circa 44 mila,
il 90% venne destinato al mercato statunitense mentre sono solamente 8 le P101 ancora funzionanti
al mondo. Siamo dunque giunti al termine di questo primo episodio di Informatica Vintage,
una rubrica di pensieri in codice in collaborazione con Italian Developers. Io ringrazio tutti gli
ascoltatori per essere arrivati fin qui e Andrea Chanot di Italian Developers per aver raccolto
e organizzato le informazioni per questo podcast. In descrizione troverete il link alla pagina Italian
Developers e al post relativo appunto a questo episodio nel quale troverete anche delle simpatiche
immagini dell'HP 101 e del marketing dell'epoca. Sempre in descrizione trovate il link al gruppo
Telegram di Pensieri in Codice e dal mio profilo Instagram grazie al quale potrete rimanere
aggiornati sulle novità riguardanti il podcast. A questo punto non mi resta che ricordarvi di
condividere questo podcast, di farmi sapere quali sono gli argomenti che preferite e darvi
appuntamento alla prossima puntata.

