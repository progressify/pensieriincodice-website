---
authors: [Valerio Galano]
title: "Ep.42 - Perché non hai WhatsApp?"
layout: episode
episode_type: full
series: []
categories: [podcast]
tags: [chat,contatti,lavoro,messaggi,organizzazione,slack,smartphone,telegram,whatsapp]
seasons: 1
number: 42
date: Thu, 24 Sep 2020 05:00:14 +0000
audio: "episodes/PIC42.mp3"
audio_duration: 794
audio_size: 12690493
transcript: transcripts/srt/PIC42.srt
url: /episodes/42
aliases: 
  - /42
image: "images/covers/PIC42.png"
explicit: "no"
draft: false
type: podcast
---
L'episodio di oggi è un esperimento sia dal punto di vista degli argomenti che della produzione: vi racconto perché ho eliminato WhatsApp della mia vita e provo a farlo improvvisando, senza aver preparato lo script della puntata.<br />------------------------------------------<br />Sito ufficiale di Pensieri in codice - <a href="https://pensieriincodice.it" rel="noopener">https://pensieriincodice.it</a> <br /><br />Per sostenere il progetto:<br />Compra su Amazon* - <a href="https://amzn.to/2MGITWk" rel="noopener">https://amzn.to/2MGITWk</a>  <br />Lista dei desideri - <a href="https://pensieriincodice.it/360s8Kx" rel="noopener">https://pensieriincodice.it/360s8Kx</a> <br /><br />Attrezzatura:<br />Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br /><br />* Link affiliato: il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br /><br />I miei progetti social:<br />Pensieri in codice - <a href="https://pensieriincodice.it" rel="noopener">https://pensieriincodice.it</a> <br />Canale Twitch - <a href="https://valeriogalano.it/twitch" rel="noopener">https://valeriogalano.it/twitch</a> <br />Daredevel blog - <a href="https://valeriogalano.it/daredevel" rel="noopener">https://valeriogalano.it/daredevel</a> <br />Newsletter - <a href="https://valeriogalano.it/newsletter" rel="noopener">https://valeriogalano.it/newsletter</a> <br /><br />Per essere aggiornati sulle novità:<br />Canale Telegram - <a href="https://pensieriincodice.it/canaletelegram" rel="noopener">https://pensieriincodice.it/canaletelegram</a> <br />Profilo Instagram - <a href="https://valeriogalano.it/instagram" rel="noopener">https://valeriogalano.it/instagram</a> <br />Profilo Twitter - <a href="https://valeriogalano.it/twitter" rel="noopener">https://valeriogalano.it/twitter</a> <br /><br />Per partecipare alla discussione:<br />Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br /><br />Servizi professionali:<br />Lezioni private su Docety - <a href="https://valeriogalano.it/docety" rel="noopener">https://valeriogalano.it/docety</a> <br />Consulenza professionale - <a href="https://valeriogalano.it" rel="noopener">https://valeriogalano.it</a> <br /><br />Crediti:<br />Voce intro - Costanza Martina Vitale<br />Musica - Kubbi - Up In My Jam<br />Musica - Light-foot - Moldy Lotion<br />Cover e trascrizione - <a href="https://it.linkedin.com/in/francesco-zubani-5957081a6" rel="noopener">Francesco Zubani</a>pp

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Salve a tutti e bentornati su Pensieri in codice. Io non ho Whatsapp sul mio numero di cellulare e
chi se ne frega, direte voi. Effettivamente non è questa gran notizia, però ho pensato che potesse
essere interessante condividere con voi il motivo per il quale ho deciso di eliminare Whatsapp. In
effetti questo podcast si chiama Pensieri in codice proprio perché oltre a parlare di software e di
programmazione, quindi di codice, il mio obiettivo è anche quello di provare a condividere dei
ragionamenti, appunto dei pensieri, giusti o sbagliati che siano, per darvi degli spunti e
per permettere a chiunque ne abbia voglia di partecipare al discorso. Quindi visto che ci
crediate o no nella vita reale, diciamo così, moltissime persone mi chiedono perché io non
abbia Whatsapp installato, beh colgo l'occasione per mettere in ordine i miei pensieri ed esporli
anche a voi. Cominciamo subito parlando degli svantaggi perché sì, ovviamente non avere Whatsapp
ha tutta una serie di svantaggi. Ad esempio le persone care, i amici, i conoscenti fanno più
fatica a contattarci. Noi stessi facciamo più fatica nel momento in cui dobbiamo contattare
una di queste persone. Talvolta ho perfino avuto difficoltà ad interfacciarmi con professionisti,
come ad esempio l'idraulico o l'elettricista, che ti chiedono la foto del problema, del tubo,
dell'interruttore, eccetera. Senza contare poi che il mio numero è disponibile sia al network dei
miei contatti, dei miei collaboratori, sia sul mio sito web e quindi sui vari siti delle varie
attività. Molto spesso mi capita che alcuni clienti provino ugualmente a scrivermi su Whatsapp salvo
poi rendersi conto che i messaggi non vengono neanche consegnati, non essendoci un vero e
proprio account legato al numero. E quindi come mai ho optato per questa soluzione così drastica?
Beh, i motivi sono vari e alcuni più importanti di altri. Vediamo se riesco ad elencarli descrivendoli
in maniera sufficientemente esaustiva. Il primo e credo anche il maggiore dei problemi che ho
risolto liberandomi di Whatsapp è quello delle interruzioni continue. Sì, perché come tutti
sappiamo Whatsapp è una fonte continua di notifiche. Parenti, amici, collaboratori, gruppi.
Quando Whatsapp è attivo il telefono non smette praticamente mai di vibrare e in un lavoro come
il mio nel quale c'è bisogno di prendersi anche momenti abbastanza lunghi di riflessione e
ragionamento questo tipo di interferenza è assolutamente deleterio. E sì, lo so, basterebbe
mettere il telefono in modalità silenziosa o disattivare alcuni contatti o semplicemente
togliere le notifiche a Whatsapp. Il problema però è nel modo in cui le persone lo utilizzano.
Infatti Whatsapp è in realtà una sorta di ibrido tra la classica cara e vecchia telefonata e un
social network. Infatti esso ti spinge a stare il più possibile sulla piattaforma, a interagire con
i tuoi contatti, ma a differenza di un social gli utenti presuppongono una sorta di interazione
molto più stretta. Che cosa voglio dire? Se si pubblica un nuovo post su Instagram, su Facebook,
su Twitter o che so io, non ci si aspetta che le persone rispondano immediatamente. Mentre su
Whatsapp il concetto è quello di rispondere subito. La persona che ti scrive si aspetta
una risposta in tempi brevi. A chi non è capitato di contatti che magari fanno una domanda e dopo un
quarto d'ora la ripetono o chiedono spiegazioni o poi magari dopo qualche ora ti rinfacciano il
fatto che non hai risposto. E questo è un forte problema di percezione che con altri mezzi non
si verifica. Ad esempio se io invio un'email non mi aspetto una risposta in strettissimo giro. Se
invece ho fretta di parlare con una persona le telefono e ci parlo in tempo reale. Mentre su un
sistema di messaggistica come Whatsapp sono portato a interagire con un vocale, un messaggio o un video
e aspettarmi che la persona dall'altro lato sia reattiva come se l'avessi chiamata al telefono.
In secondo luogo un secondo problema risolto dall'eliminazione di Whatsapp è quello di aver
frapposto una certa barriera alle comunicazioni professionali. Attenzione mi rendo conto che
questo possa essere un discorso molto soggettivo ma è quello che effettivamente riguarda me e quindi
ve ne parlo. Voi ovviamente prendete queste mie affermazioni per quello che sono cioè un racconto
di un'esperienza personale. Quello che voglio intendere con barriera alle comunicazioni
professionali è il fatto che un qualsiasi cliente o collaboratore o insomma persona con la quale mi
rapporto nel mio percorso professionale sia costretta ad utilizzare un mezzo diverso da
Whatsapp per comunicare con me. Il vantaggio in una cosa del genere sta nel fatto che Whatsapp è
troppo immediato. Che cosa voglio dire? Quando si comunica tramite un sistema di chat si tende
a scrivere di getto, a esprimere un pensiero di getto, a trasmettere un'informazione il prima
possibile e questo in ambito professionale soprattutto del mio lavoro dove si parla molto
spesso di analisi, di scrittura di requisiti, insomma di operazioni che richiedono molto
ragionamento prima di essere completate ed esposte agli altri. Beh in questo caso il muoversi di
getto è assolutamente una cosa negativa. Significa molto spesso fare richieste prima di averci
ragionato abbastanza oppure segnalare problemi prima di aver fatto le dovute verifiche. Insomma
far sì che la comunicazione debba passare per forza in ambito professionale attraverso degli
strumenti che ti spingano a ragionare di più tipo l'email o il sistema di ticketing dove per esporre
il problema bisogna fermarsi un attimo e ragionare per scrivere la cosa nel modo più comprensibile
e chiaro possibile. A lungo andare risulta sicuramente un vantaggio. Si evitano le
comunicazioni inutili, si evitano le operazioni inutili e molto spesso si migliora l'intero
flusso di lavoro. Anche perché molte aziende implementano dei sistemi di tracciamento interno
delle operazioni e quindi utilizzare app di messaggistica esterne è il miglior modo per
perdere parti di informazioni e parti dei discorsi fatti tra i professionisti. Allo stesso modo molto
spesso può essere utile frapporre una sorta di piccola barriera fra sé e i propri clienti. Ad
esempio per ciò che riguarda il mio lavoro il tipo di servizi e di prodotti che sono in grado
di fornire non sono solitamente adatti a un tipo di cliente che non abbia nessuna competenza
tecnica. Cioè solitamente io lavoro o per aziende del settore o comunque per aziende
che hanno un minimo di conoscenza in ambito tecnico e che hanno bisogno di una consulenza
per potenziare quelle che sono le loro risorse interne. Quindi il genere di cliente che
interagisce solo e unicamente attraverso Whatsapp di solito non è quel tipo di cliente che ha
bisogno dei miei servizi. Quindi il fatto di diciamo così impedirgli una comunicazione
troppo semplificata funge letteralmente da preselezione per i clienti. Senza contare
poi che Whatsapp viene percepito come uno strumento per dialogare con amici e parenti
e con questi si può parlare a qualsiasi ora in qualsiasi giorno. E ciò spinge le persone a
contattare i professionisti magari ad orari strani o durante il weekend o durante le festività. Cosa
che normalmente non dovrebbe accadere. Prima di liberarmi di Whatsapp infatti mi è spesso
capitato di ricevere segnalazioni magari anche perfino alle 3 di notte o nei weekend o
segnalazioni chiaramente premature e confuse. Tant'è vero che bastava chiedere alla stessa
persona di riassumere il tutto via email e spesso essa stessa si rendeva conto di aver
sbagliato qualcosa o di non aver controllato qualcos'altro. O semplicemente il fatto di
dover mettere in fila due o tre frasi di senso compiuto gli permetteva di esporre il tutto in
modo molto più chiaro. Ora pur avendo eliminato Whatsapp non sono certo rimasto senza sistemi di
messaggistica. Infatti come vi dico sempre mi trovate su Telegram dove c'è persino un gruppo
e un canale dedicati a questo podcast. Ma ad essere sincero su Telegram questi problemi che
ho descritto finora tendono a non verificarsi o a verificarsi con molta minore frequenza. Ora
io sospetto che dipenda un po' dalla maggiore qualità tecnica del software ma anche dal
fatto che esso è molto meno diffuso. Passatemi il termine fra le persone normali diciamo i non
tecnici e quindi gli utenti Telegram tendono ad essere leggermente meno molesti diciamo così.
Oltre al fatto che si possono gestire in maniera più puntuale le impostazioni sulla privacy. Per
motivi professionali io continuo ad utilizzare sistemi come Slack o Skype ma qui questo tipo di
problemi sono molto più circoscritti perché in realtà basta non installarli sullo smartphone e
una volta spento il pc il problema è risolto e se ne parlerà alla prossima accensione.
Infine da questo ragionamento restano esclusi ovviamente amici e parenti che notoriamente ci
contattano solo e unicamente su WhatsApp. Beh per poter comunicare con loro esistono ancora molti
sistemi. Si possono utilizzare i social network ad esempio Facebook al quale saranno iscritti
probabilmente tutti i membri con più di 30 anni appartenenti alle nostre famiglie. Per quelli
invece sotto i 30 anni si può provare a fargli installare Telegram o nel peggiore dei casi si
può ancora ricorrere alla cara vecchia telefonata. Insomma da quando ho eliminato WhatsApp io ho
percepito un netto miglioramento nella qualità della mia giornata ma mi rendo conto che per
qualcun altro il discorso potrebbe essere molto diverso. Proprio per questo vi chiedo di contribuire
a questo podcast con il vostro pensiero con le vostre esperienze sia con un commento se
volete e se la vostra piattaforma lo permette sia cercandomi su Twitter, su Instagram, su Telegram
o nel gruppo del podcast. Trovate tutti i miei contatti in descrizione. Per oggi direi di aver
parlato abbastanza spero che questo ragionamento vi possa essere d'aiuto in qualche modo e vi
saluto dandovi appuntamento al prossimo episodio e ricordandovi che un informatico risolve i
problemi, a volte anche usando il computer.

