---
authors: [Valerio Galano]
title: "Dopamina e ricompense: come le app hackerano il nostro cervello"
layout: episode
episode_type: full
series: []
categories: [podcast]
tags: [app,dipendenza,dolore,dopamina,piacere,smartphone,social]
seasons: 2
number: 108
date: Sun, 04 Sep 2022 21:00:02 +0000
audio: "episodes/PIC108.mp3"
audio_duration: 1472
audio_size: 23538206
transcript: transcripts/srt/PIC108.srt
url: /episodes/108
aliases: 
  - /108
image: "images/covers/PIC108.png"
explicit: "false"
draft: false
type: podcast
---
Tante delle tecnologie che utilizziamo ogni giorni si basano sulle conoscenze più recenti di cui disponiamo. Tra le scienze che più vengono impiegate negli ultimi tempi, quelle legate al funzionamento del cervello sono probabilmente le più diffuse ma anche le meno conosciute da noi utilizzatori.<br />
<br />
---<br />
Fonti: <br />
L'era della dopamina (Anna Lembke) - <a href="https://amzn.to/3AOhsyT" rel="noopener">https://amzn.to/3AOhsyT</a> <br />
<a href="https://sitn.hms.harvard.edu/flash/2018/dopamine-smartphones-battle-time/" rel="noopener">https://sitn.hms.harvard.edu/flash/2018/dopamine-smartphones-battle-time/</a> <br />
<a href="https://turnagain.alaskapacific.edu/smartphones-delivering-your-daily-dose-of-dopamine-in-a-convenient-pocket-sized-package/" rel="noopener">https://turnagain.alaskapacific.edu/smartphones-delivering-your-daily-dose-of-dopamine-in-a-convenient-pocket-sized-package/</a> <br />
<br />
laravelday: <br />
<a href="https://laravelday.it/" rel="noopener">https://laravelday.it/</a> (Codice sconto: community_PIC) <br />
<br />
Sito ufficiale del podcast: <br />
<a href="https://pensieriincodice.it" rel="noopener">https://pensieriincodice.it</a> <br />
<br />


{{< support >}}

Attrezzatura utilizzata: <br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />


{{< credits season="season2" >}}

<!-- more -->

## Testo dell'episodio

Ti è mai capitato di prendere lo smartphone, controllare se ci fossero delle notifiche,
poi posarlo e sorprenderti a ricontrollarlo dopo appena una manciata di secondi?
Beh, se è così sappi che non sei l'unico o l'unica e sappi anche che questo comportamento
non dipende unicamente da te, ma è anche, anzi soprattutto, frutto di come sono progettate
le app che si trovano all'interno del tuo smartphone.
Siti web, social network e app in generale sono infatti tutti studiati per spingerci
ad utilizzarli il più possibile e il più a lungo possibile e per ottenere questo risultato
essi sfruttano a proprio vantaggio dei meccanismi naturali presenti nel nostro cervello esattamente
come gli hacker sfruttano a proprio vantaggio i meccanismi presenti nel software o nell'hardware.
Nell'episodio di oggi di Pensieri in Codice dunque parliamo di dopamina, di ricompense
e di come gli smartphone hackerano il nostro cervello.
Sigla.
Benvenuti su Pensieri in Codice, il podcast dove si ragiona da informatici, con Valerio
Galano.
Lo smartphone è ormai diventato una sorta di appendice artificiale per ciascuno di
noi.
Sempre nella nostra tasca o nella nostra borsa lo consultiamo centinaia di volte al giorno
e lo utilizziamo per le più disparate attività.
Io stesso, se provo a verificare nell'app che misura il tempo di utilizzo del mio smartphone,
vedo che tranquillamente ogni giorno trascorro dalle 2 alle 4 ore con lo schermo acceso,
sblocco almeno un centinaio di volte e ricevo almeno un centinaio di notifiche e questo nonostante
mi sia impegnato per ridurre al minimo le attività superflue, chi è nel gruppo Telegram
lo sa.
Ma oggigiorno nessuno può fare a meno di questo strumento tecnologico, sempre che non
voglia restare indietro rispetto agli altri sotto molti aspetti e punti di vista e molte
persone hanno anche sviluppato una sorta di attaccamento maniacale nonché dei disturbi
specifici riguardo ad esso.
Esistono studi, che trovi negli articoli in descrizione, che mostrano come alcuni soggetti
soffrono di ansia o addirittura di panico nel momento in cui non hanno accesso al proprio
smartphone o in certi casi alla connessione ad internet.
Altri studi invece evidenziano come a volte si abbia la sensazione di aver sentito una
vibrazione solo per poi rendersi conto che in realtà il telefono nella nostra tasca
o sulla scrivania non mostra alcuna notifica.
Questi sono solo alcuni esempi, ma si tratta di disturbi che hanno persino un nome.
Il primo si chiama nomofobia, che sta per no mobile phone phobia, mentre il secondo
è chiamato sindrome della vibrazione fantasma e io devo confessare che anche a me è capitato
più di una volta di immaginarmi una vibrazione.
Ma ad ogni modo il nostro attaccamento allo smartphone non è poi così sorprendente se
si analizzano un po' più da vicino i meccanismi che lo determinano.
Innanzitutto, immagino sia chiaro che quando parlo di smartphone non mi riferisco all'apparecchio
in sé, bensì alle app che vi sono all'interno.
Un telefono spento, per quanto possa avere un'estetica affascinante, non credo possa
costituire una grande attrattiva per nessuno.
Per le app invece il discorso è diverso.
Il fatto che esse siano progettate per attirare in ogni modo la nostra attenzione non dovrebbe
essere una novità per gli ascoltatori di questo podcast, almeno spero.
E infatti, in linea di principio, un'app può avere appena una manciata di obiettivi.
Mi riferisco alle app commerciali, ovviamente quelle app che vengono sviluppate per portare
un certo ritorno di investimento a chi le finanzia.
Parlo di social network, di e-commerce, cose di questo tipo, non l'app dell'oratorio o
quella che fa funzionare la bilancia smart, quelle sono fuori dal mio ragionamento.
Per le app commerciali invece gli obiettivi possono essere vendere prodotti o servizi
al maggior numero di persone, mostrare pubblicità al maggior numero di persone, raggruppare
il maggior numero di persone per poi portarli a un certo esborso di qualche tipo, che può
essere economico o anche di impegno.
Non c'è molto altro oltre a questo.
E per conseguire uno qualsiasi di questi obiettivi, o magari anche più di uno, queste app devono
in qualche modo attirare la nostra attenzione, devono cioè portarci a trascorrere il maggior
numero di minuti o magari di ore possibili utilizzandole.
Ecco perché di tanto in tanto l'app di Amazon ci invia quella notifica, abbiamo pensato
che ti possa interessare un dosatore di croccantini per cani, oppure LinkedIn invia un po' di quelle
email con oggetto, la tua carriera sta andando alla grande o conosci tizio vuoi aggiungerlo
alla tua rete?
Si tratta semplicemente di espedienti studiati proprio per attirare la nostra attenzione
che magari da ben 24 ore non era rivolta verso la piattaforma in questione.
Però purtroppo, come vedremo fra poco, questi comportamenti sono solo la punta di un iceberg
il quale nasconde meccanismi psicologici molto più complessi che servono proprio ad attivare
specifiche aree nel nostro cervello.
Tutto ruota intorno ad una sostanza chiamata dopamina.
Ora io non sono un esperto di neuroscienze quindi provo a riassumere il concetto nel
modo più semplice possibile e così per come io l'ho capito, poi nel caso ogni correzione
sarà apprezzata.
La dopamina è una sostanza chimica prodotta dal cervello quindi è un neurotrasmettitore
endogeno il quale ha molte funzioni tra cui anche quella di spingere l'essere vivente
verso certi comportamenti piuttosto che altri.
In pratica da questo punto di vista è quella che noi normalmente chiamiamo motivazione.
Un certo quantitativo di questa sostanza è normalmente sempre prodotta in varie aree
del cervello.
Tale quantità è detta baseline e in pratica ne rappresenta il valore di default ma a seguito
di determinate situazioni o stimoli tale produzione può variare aumentando o diminuendo.
Ad esempio della dopamina viene rilasciata quando mangiamo qualcosa che ci piace, quando
siamo con persone a cui vogliamo bene, quando riceviamo una bella sorpresa o quando facciamo
esercizio fisico mentre al contrario il rilascio di dopamina diminuisce quando falliamo in
qualcosa o quando una nostra aspettativa viene disattesa.
La cosa interessante di tutto ciò è che buona parte di questo neurotrasmettitore attraversa
dei percorsi del cervello che sono chiamati circuito della ricompensa i quali in pratica
producono una sensazione di piacere.
Questo fatto crea una sorta di legame tra l'azione o la situazione che ha provocato
il rilascio e la sensazione di benessere e ciò ci spinge a ripetere nuovamente l'esperienza.
In pratica assaggiamo un pezzetto di cioccolato, c'è un rilascio di dopamina, proviamo piacere
e vogliamo altro cioccolato.
E proprio parlando di cibo alcuni studi hanno mostrato come la dopamina sia responsabile
anche dell'istinto di nutrirsi, cavie da laboratorio a cui sono stati dati metodi alternativi
per l'ottenimento massiccio di dopamina infatti hanno semplicemente smesso di cercare il cibo,
se venivano imboccati masticavano ma altrimenti non facevano nemmeno qualche passo per raggiungere
il mangime.
Un altro punto molto interessante poi è che il circuito della ricompensa si sovrappone
a quello del dolore ed è quindi responsabile anche delle sensazioni spiacevoli, il cervello
infatti utilizza gli stessi percorsi per elaborare entrambe le sensazioni e in pratica ciò vuol
dire che piacere e dolore sono due facce della stessa medaglia, due fattori opposti, due antagonisti
che si trovano in una sorta di equilibrio.
In situazione di riposo infatti, cioè quando la dopamina è alla sua baseline, la bilancia
piacere-dolore è in equilibrio nel centro, ma se la dopamina aumenta allora la bilancia
si abbatte dal lato del piacere, innescando le sensazioni positive a cui abbiamo accennato
prima.
Se invece la dopamina diminuisce la bilancia si abbatte dal lato del dolore, provocando
al contrario sensazioni negative come tristezza o abbattimento, depressione e simili.
In tutto questo discorso il nostro smartphone fa la parte del distributore tascabile di
dopamina.
Tutte le interazioni che noi consideriamo positive, infatti, provocano in noi un rilascio
di dopamina e ciò vale tanto per quelle reali quanto per quelle virtuali, solo che rispetto
al mondo materiale, in quello immateriale le possibilità sono infinite.
In presenza, dal vivo, noi possiamo interagire con un numero limitato di persone o di cose,
ma online questi numeri crescono a dismisura.
I cataloghi che possiamo consultare sono immensi, i gruppi sociali a cui possiamo partecipare
sono infiniti, le interazioni che possiamo somministrare o ricevere sono potenzialmente
miliardi.
Ed ecco quindi che ogni notifica, ogni acquisto, ogni like, ogni commento si trasforma in
un fiume di dopamina che inonda il nostro circuito della ricompensa e che produce un
rinforzo positivo, si dice così, che ci spinge istintivamente a ricercare quegli stessi stimoli
per avere quelle stesse ricompense.
Poi, come se questo non fosse già abbastanza, sappi che dobbiamo anche ritornare al discorso
di prima, cioè ogni app ben progettata è progettata per catturare al massimo l'attenzione
degli utenti, dunque per ciascuna di esse il gioco consiste nello sfruttare al massimo
i meccanismi della dopamina a proprio vantaggio.
Il circuito della ricompensa infatti ha caratteristiche ben precise, alcune delle quali vengono egregiamente
sfruttate dalle app ad esempio dei social network.
Una di queste tante caratteristiche, forse una delle più interessanti secondo me, è
che l'attesa di ricevere la ricompensa genera essa stessa un rilascio di dopamina.
L'attesa del piacere è essa stessa il piacere, no?
Si tratta dello stesso fenomeno che si verifica quando si gioca alle slot machine o quando
si tenta la fortuna con i gratta e vinci.
L'eccitazione e la sensazione piacevole iniziano ben prima di vincere il premio, quando si
inserisce la moneta e si tira la leva o quando si acquista il biglietto e si impugna la monetina
per grattare.
Il processo di gratificazione a quel punto è già in atto, è un qualcosa che ad esempio
chi soffre di dipendenza da gioco conosce molto bene.
E altrettanto bene sappiamo anche che nel caso in cui si dovesse vincere l'emozione
che si prova è sempre molto forte anche magari per piccole cifre e questo è un'altra interessante
caratteristica del circuito della ricompensa.
Se la ricompensa è difficile da prevedere, se non è noto dopo quanti tentativi arriverà,
allora quando finalmente arriva provoca un rilascio di dopamina molto maggiore.
Chiaramente anche a supporto di queste mie affermazioni esistono molti studi, li trovi
sempre negli articoli in descrizione.
Ma se poi il premio non arriva?
In fondo sono ben rare le occasioni in cui si vince con le slot machine o con i gratta
e vinci.
Beh, a seguito di questo tipo di situazioni, cioè quando ci aspettiamo di ricevere una
ricompensa e poi restiamo delusi, si verifica un altro interessante fenomeno, sempre legato
al rilascio di dopamina, che viene chiamato Reward Prediction Error.
In due parole, un RPE è un picco nel rilascio della dopamina, quindi al di sopra della baseline,
seguito subito dopo da un crollo, il quale porta invece il valore al di sotto della
baseline.
Poco prima di scoprire il risultato del nostro tentativo, quindi, la dopamina sale per l'attesa
della ricompensa e noi stiamo bene, ci sentiamo galvanizzati, poi scopriamo il risultato,
che quasi sempre è negativo, e la dopamina precipita e noi ci sentiamo molto demoralizzati.
Ma qui arriva il bello di questo meccanismo.
Se il livello di dopamina, infatti, è al di sotto della baseline, è vero che stiamo male,
ma il successivo picco, dovuto al successivo azionamento della leva o all'acquisto del
successivo gratta e vinci, ci farà sentire molto meglio della volta precedente.
E questo perché il dislivello tra un picco negativo e un picco positivo è molto maggiore
di quello tra la baseline e lo stesso picco positivo.
Ma torniamo quindi a quanto accennavamo prima, come fanno i social network a sfruttare questi
meccanismi al loro vantaggio e spingerci a dedicare loro tanta della nostra attenzione?
Semplice, le app sono ottimizzate per concatenare il più possibile picchi positivi e negativi,
in modo da indurci dei veri e propri boost di dopamina che siano i più ampi possibile.
L'incertezza del risultato poi farà il resto del lavoro, mitigando l'effetto dei picchi
negativi nel momento in cui finalmente avremo la nostra soddisfazione, la quale ci apparirà
enormemente più grande di tutte le delusioni precedenti.
Ancora una volta, qui si riconoscono i pattern della dipendenza da gioco d'azzardo, ad esempio.
Questo tipo di comportamento è attuato da Instagram, tanto per dirne uno fra tanti.
Gli algoritmi di notifica dei like di questo social network infatti sono tarati in modo
da raggruppare insieme più eventi.
In pratica, Instagram non notifica ogni like di ogni nostra foto, storia o reel appena
questo viene apposto, ma al contrario trattiene le notifiche fino ad accumulare un tot di
like e poi ce ne segnala la presenza.
Il risultato di questo fatto per l'utente è che magari inizialmente rimarrà deluso
dal fatto di aver ricevuto pochissime interazioni, ma poi in un secondo momento sarà molto più
felice di averne ricevute molte tutte insieme.
Un esempio diverso invece è Facebook, il quale gioca più sulla quantità e sull'abbondanza.
Con le sue infinite possibilità di interazione, infatti, questo social network cerca di non
farci mai mancare la nostra dose di dopamina e allora praticamente ogni volta che apriamo
l'app possiamo ragionevolmente sperare di trovarvi un qualche tipo di notifica, sempre
che non ce le abbia già sparate direttamente sullo schermo.
Gruppi, pagine, amici, giochi, tutti concorrono a incrementare quel numerino delle attività
che richiedono la nostra attenzione e noi siamo felici perché il nostro livello di dopamina
sale.
Ma in tutto questo, le strategie a disposizione di queste app non si fermano certo alle sole
notifiche.
Il refresh manuale dei contenuti, ad esempio, non viene certo implementato perché sia necessario
al funzionamento di un social come Twitter o Instagram o un sito di news, lo scopo in
realtà è quello di darci l'illusione di avere il controllo, quella sensazione di mettere
in moto un meccanismo che ci porti ad un risultato, esattamente come il gesto di tirare la leva
di una slot machine o di grattare un biglietto.
E poi c'è lo scrolling infinito, come nel caso di Amazon o praticamente di qualunque
social, oppure l'autoplay di YouTube o di Spotify che non fa mai fermare la riproduzione.
Qui il concetto è come quello di chi sta mangiando e vede il proprio piatto riempito
in continuazione, dal punto di vista psicologico è più semplice tenere il conto di quanto
si è mangiato e smettere quando il piatto è vuoto, mentre diventa molto più complicato
se il piatto viene continuamente rimpinguato.
E ancora ci sono i colori, i colori possono essere usati per far provare emozioni differenti
alle persone.
Il nostro sguardo viene attirato dai colori brillanti, come ad esempio il rosso, e guarda
un po', nel corso degli anni il logo di Instagram, che inizialmente era marrone, si è evoluto
aggiungendo colori come il rosso, il giallo, il porpora.
Oppure i badge che contengono i contatori delle notifiche non lette sono di colore rosso,
praticamente per qualsiasi app.
Insomma, anche se non ce ne rendiamo spesso conto, siamo letteralmente sottoposti ad un
bombardamento continuo volto ad attirare la nostra attenzione per il maggior tempo
possibile e nel modo più esclusivo possibile.
Non c'è da meravigliarsi quindi se tanti di noi manifestano forme maggiori o minori
di disturbi collegati all'utilizzo dello smartphone.
Abbiamo accennato all'inizio di questo episodio ad esempio all'anomofobia o alla sindrome
della vibrazione fantasma, ma la lista non finisce certo qui.
Si parla anche di stress e ansia quando non si ha accesso al proprio dispositivo o più
semplicemente di un senso di urgenza di controllare le notifiche come se non farlo rappresentasse
un'occasione persa.
Con questo discorso non voglio certo negare che lo smartphone e le varie app, come anche
i social network, abbiano innumerevoli effetti positivi sulle nostre vite, fosse anche solo
per le enormi possibilità di interazione che ci garantiscono, ma non si può neanche
ignorare il fatto che tutto l'ecosistema tecnologico in cui operano sia studiato a
tavolino per indurre dipendenza.
Magari non parliamo di dipendenze che portano danni a lungo termine, come sono quelle da
sostanze pesanti, ma non per questo vanno prese sotto gamba.
Nel libro L'era della dopamina, ad esempio, la dottoressa Anne Lembke spiega in modo molto
semplice e chiaro come i rilasci di dopamina ripetuti costantemente nel tempo siano in
grado di indurre stati di dipendenza e io trovo che sia molto interessante conoscere come funzionano
questi algoritmi implementati nel nostro cervello, se non altro per saperli riconoscere quando
ce li troviamo di fronte.
La Lembke ci dice dunque, come abbiamo accennato già poco fa, che il rapporto piacere-dolore
è di fatto un equilibrio e quindi tende in modo naturale ed automatico a rimanere tale,
ad ogni stimolo positivo che produce un rilascio di dopamina, corrisponde infatti una sorta
di riflesso, uno stimolo negativo che si attiva poco dopo e che controbilancia la spinta.
Si tratta di una reazione del tutto naturale, ma il problema è che quando lo stimolo positivo
si interrompe, quello negativo è ancora attivo almeno per un po' di tempo e questo causa
un seppurtemporaneo squilibrio verso il versante del dolore e ci fa soffrire.
Sperimentare questo semplice fatto ci porta in maniera istintiva a cercare di non interrompere
mai lo stimolo positivo o almeno a sostituirlo con un altro simile.
So che sembra un ragionamento un po' astratto, ma è esattamente ciò che succede ad esempio
quando mangiamo una patatina, dopo pochi secondi ne vogliamo subito un'altra, oppure quando
abbiamo appena terminato una partita ad un videogame, abbiamo subito voglia di iniziare
un'altra partita, in generale vogliamo continuare a percepire quelle sensazioni positive e vogliamo
evitare che spariscano.
Purtroppo però un costante apporto di stimoli positivi a lungo andare indebolisce l'intensità
e la durata del piacere, in pratica con l'esposizione continua ad un unico tipo di stimolo, la baseline
si sposta verso di esso e la quantità di altri stimoli necessari per ricevere gli stessi
benefici aumenta sempre di più.
E' così che si sviluppa una dipendenza, qualunque essa sia da droga, da cibo, da sesso, da smartphone,
semplicemente servono quantità sempre maggiori per ottenere gli stessi livelli di soddisfazione.
Ovviamente prima di arrivare a livelli critici per i quali è necessario consultare uno specialista
è possibile attuare delle strategie per ripristinare il normale funzionamento del
nostro circuito della ricompensa.
Quello che la dottoressa Lembki descrive come un reset della baseline è infatti possibile
grazie all'astinenza, in linea generale, secondo la sua esperienza, per un tempo di almeno
4 settimane.
In tal modo il controstimolo negativo ha il tempo di esaurirsi e l'intero sistema torna
in uno stato di equilibrio sano.
Certo, nel frattempo il soggetto sperimenterà uno stato di sofferenza pari a quello del
piacere da cui sta provenendo, e dovrà resistere.
Ma anche senza voler parlare di casi estremi, le app nel nostro smartphone fanno comunque
la parte dei pusher che vengono a bussare alla nostra porta in continuazione, offrendoci
le loro dosi di dopamina a buon mercato.
Noi, dal canto nostro, se sentiamo di stare iniziando a sviluppare comportamenti eccessivi
che non vogliamo avere, quello che possiamo fare, prima che la cosa ci sfugga di mano,
è attuare una serie di pratiche per almeno mitigare gli attacchi a cui siamo sottoposti.
Per esempio, possiamo disattivare tutte le notifiche delle app non indispensabili.
Poi possiamo eliminare i badge con i contatori dei messaggi non letti o le attività non
visualizzate.
Possiamo impostare le interfacce in bianco e nero.
Possiamo disattivare lo sblocco veloce tramite impronta o viso.
E se proprio vogliamo osare, possiamo perfino provare a lasciare lo smartphone in un'altra
stanza quando non ci è indispensabile.
Ma al di là di qualunque consiglio io ti possa dare, come al solito il punto fondamentale
è quello di utilizzare lo strumento con la testa, con consapevolezza, in modo da essere
noi a utilizzare lui e non lui a utilizzare noi.
Quindi, semplicemente, la prossima volta che prendiamo in mano uno smartphone proviamo
a chiederci se farci guidare da un mucchio di notifiche è veramente ciò che vogliamo
fare.
Bene, l'episodio di oggi finisce qui.
Io come al solito spero di averti condiviso un qualche ragionamento interessante e se
così fosse ti chiedo di condividere questo podcast con un amico o un'amica che c'è
bisogno di crescere per fare qualcosa di bello.
Ti ricordo poi che se hai intenzione di partecipare al Laravel Day di quest'anno puoi utilizzare
lo sconto che trovi in descrizione per acquistare il biglietto e questo perché Pensieri in
Codice è partner dell'evento e inoltre se ti va possiamo vederci per un caffè due
chiacchiere il giorno prima, il 16 novembre a Verona.
Se sei interessato scrivimi che ci organizziamo, tutti i miei contatti li trovi come al solito
sul sito pensieriincodice.it.
E basta, direi che per oggi è tutto, noi ci sentiamo al prossimo episodio e tu non dimenticare
mai che un informatico risolve problemi, a volte, anche usando il computer.

