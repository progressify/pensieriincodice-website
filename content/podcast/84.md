---
authors: [Valerio Galano]
title: "Ep.71 - Cartografia digitale e visione del Mondo"
layout: episode
episode_type: full
series: []
categories: [podcast]
tags: [cartina,earth,geografia,gis,google,italiano,mappa,maps,podcast,territorio]
seasons: 2
number: 84
date: Sun, 23 Jan 2022 17:00:03 +0000
audio: "episodes/PIC84.mp3"
audio_duration: 1159
audio_size: 18534817
transcript: transcripts/srt/PIC84.srt
url: /episodes/84
aliases: 
  - /84
image: "images/covers/PIC84.png"
explicit: "no"
draft: false
type: podcast
---
Oggi proviamo a farci un'idea su come l'informatica ha influito sulla cartografia e, con essa, sulla nostra visione del Mondo.<br /><br />I link dell'episodio di oggi: <br />La storia del mondo in dodici mappe - <a href="https://amzn.to/3qT1uQk" rel="noopener">https://amzn.to/3qT1uQk</a> <br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me" rel="noopener">https://go.getproton.me</a>/SHN0 <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />Produttori:<br />Mario Puppo<br /><br />Crediti:<br />Sound design - Alex Raccuglia - <a href="https://ulti.media/" rel="noopener">https://ulti.media/</a> <br />Voce intro - Maria Chiara Virgili - <a href="https://linktr.ee/dannatiarchitettipodcast/" rel="noopener">https://linktr.ee/dannatiarchitettipodcast/</a>  <br />Voce intro - Spad - <a href="https://mercuriopodcast.com/" rel="noopener">https://mercuriopodcast.com/</a> <br />Musiche - Kubbi - Up In My Jam, Light-foot - Moldy Lotion, Creativity, Old time memories<br />Suoni - Zapsplat.com<br />Cover e trascrizione - <a href="https://it.linkedin.com/in/francesco-zubani-5957081a6" rel="noopener">Francesco Zubani</a>

<!-- more -->

## Testo dell'episodio

Tra i tanti aspetti della vita che sono stati stravolti dall'informatica negli ultimi due
o tre decenni, ce n'è uno che forse tendiamo un po' tutti a dimenticare. Magari perché
fra noi alcuni saranno così giovani da non aver mai visto o toccato un atlante geografico
o una cartina stradale. O magari perché l'uso del GPS, delle mappe digitali e dei mappamondi
digitali è diventato la normalità in un tempo sorprendentemente breve e l'idea che
esistesse una cartografia anche prima di Google Maps è qualcosa che ai più non passa
nemmeno per la mente. Ma la cartografia esisteva e come e non era semplicemente un insieme
di disegni su carta. Era un mezzo per rappresentare il mondo in un certo modo e da un certo punto
di vista. Nell'episodio di oggi quindi parliamo di come l'informatica ha cambiato la cartografia
e con essa il nostro modo di vedere il mondo. Sigla!
Benvenuti su Pensieri in Codice, il podcast dove si ragiona da informatici, con Valerio Galan.
La cartografia è una disciplina molto antica che risale almeno ai tempi dell'antica Grecia
e che ha avuto un'importanza fondamentale per la storia umana. La rappresentazione su carta o
su altri materiali, dipende dal periodo storico, delle informazioni geografiche ma non solo,
anche di quelle statistiche, demografiche, politiche eccetera, risulta come supporto di base per
l'organizzazione di moltissime attività itinerari, politiche territoriali, urbanistica, strategia
militare, studi sociali... l'elenco è pressoché infinito. Per questo motivo la rappresentazione
di un territorio ad opera di un cartografo è un lavoro molto molto complesso che va svolto
oltre che in base alle informazioni possedute, anche in base alle finalità desiderate. Infatti
la scala, i dati da inserire o omettere, i simboli e tutte le altre caratteristiche della mappa sono
fattori che devono essere scelti in base alla visione del territorio che si vuole trasmettere,
alle informazioni che si vuole mettere in evidenza e al messaggio che si vuole veicolare
verso il fruitore. Ed è proprio questo che, oltre probabilmente ad essere uno dei fattori più
interessanti di questa disciplina, ne rappresenta anche il maggior limite di sempre. Da una parte
abbiamo una quantità enorme di dati che possono essere combinati in infiniti modi, dall'altra
uno spazio relativamente limitato nel quale rappresentarli. Ora io non sono certo un esperto
in materia e non penso di saperne chissà quanto, quindi mi scuso già in anticipo se tu che stai
ascoltando sei un appassionato o addirittura un professionista del settore, ma come al solito
qui su Pensieri in Codice io cerco di veicolare un concetto in modo semplice per costruirci un
piccolo ragionamento e quindi proverò ad argomentare questa cosa in modo estremamente
semplice che magari un esperto potrebbe risultare addirittura banale. Questo solo per dirti che
sei stato avvisato e non puoi farmi causa se ti sanguinano le orecchie nei prossimi minuti,
ok? Dunque, quando si realizza una carta geografica lo si fa in scala. Questo vuol dire che i territori
rappresentati sono nella realtà più grandi di come appaiono nel disegno e minore è la scala,
maggiore è il divario di dimensione tra la realtà e la sua rappresentazione cartacea.
Questo concetto dovrebbe essere abbastanza ovvio e altrettanto dovrebbe essere la sua
diretta conseguenza, cioè che non è materialmente possibile rappresentare ogni singolo dettaglio
della realtà sulla carta, qualcosa deve essere necessariamente omesso e per qualcosa intendo
tantissime cose. Se poi consideriamo che per ogni singolo territorio esistono anche tantissime altre
informazioni oltre a quelle geografiche che, come ti anticipavo prima, potrebbero essere politiche,
culturali, demografiche e così via, allora diventa chiaro che la quantità di dati da escludere da
ogni singola carta è molto maggiore di quella che si possa anche solamente immaginare. E questo ci
porta ad una domanda piuttosto precisa. Come si scelgono le informazioni da inserire o da omettere
in una carta geografica? Teoricamente, lo abbiamo già detto qualche minuto fa, si scelgono in base
alle finalità della mappa. Se questa servirà per spostarsi fra le maggiori capitali europee, allora
avrà delle caratteristiche. Se invece, ad esempio, servirà per la navigazione nel mar mediterraneo ne
avrà altre. Se servirà per pianificare la costruzione di nuovi edifici ne avrà altre ancora
e così via. E se fossimo in un mondo perfetto potremmo chiudere qui il discorso, ma siccome la
realtà non è perfetta, dobbiamo sapere che nella realizzazione delle mappe entrano in gioco tutta
una serie di altri fattori. Fattori storici, economici, sociali, ideologici, che a volte sono
inclusi volontariamente, altre volte semplicemente trapelano dal contesto. Partendo ad esempio
dall'autore, il quale come essere umano avrà delle credenze e delle convinzioni e potrebbe
voler dare più enfasi alle proprie idee personali attraverso la sua opera. Passando poi per il
committente, quello che in effetti paga per far realizzare quella particolare mappa, che magari
vorrebbe mettere in luce le proprie idee. Fino ad arrivare alle influenze esterne come ad esempio il
contesto storico-culturale. Se infatti pensiamo alle mappe del medioevo vediamo che molte di
queste includevano anche la rappresentazione dell'Eden. Insomma quello che sto cercando di
dire è che nella cartografia tradizionale la persona che consulta una carta, il fruitore
della carta, ha accesso ad una serie di informazioni scelte e filtrate da qualcun altro. Tutte le altre
vengono escluse. Mi rendo conto che per te forse questa cosa sarà banale e che probabilmente vale
per qualsiasi opera umana, ma è fondamentale tenerla a mente. Questo per capire l'impatto
che ha avuto l'informatica sulla cartografia. La nostra storia inizia verso la seconda metà del
1900, periodo che è stato ovviamente di forte espansione per l'informatica. Primi calcolatori
elettronici, applicazioni geospaziali, computer grafica, tutti elementi che cominciano a fare
capolino sulla scena, almeno per quei grandi attori che possono permettersi tecnologie all'epoca
costosissime, come ad esempio enti militari o grandi istituti o governi. Per lo specifico campo
della cartografia si tratta del periodo in cui nasce la versione primordiale di quello che oggi
si chiama Geographic Information System o GIS e che è quel sistema informativo che permette
l'archiviazione delle informazioni georeferenziate. In pratica si tratta di un sistema che contiene
un'enorme mole di dati e contemporaneamente la loro associazione alla posizione geografica sulla
superficie terrestre. Il sistema GIS introduce un nuovo modo di fruire di tutte queste informazioni
geografiche e questo perché permette di recuperarle in tempo reale o quasi in vari
formati, in varie scale e prediligendo certe categorie di dati rispetto ad altre. Si tratta
comunque di una tecnologia elitaria, sempre per via dei costi proibitivi dell'hardware necessario
per farla funzionare ed in particolare per costruire e visualizzare le mappe, ma sul
finire degli anni novanta tutto questo cambia perché nasce il primo algoritmo software di
clipping. Semplificando al massimo le mappe sono digitalizzate come immagini e questo algoritmo è
in grado di mostrare una porzione di immagine a partire da un'immagine più grande senza dover
rielaborare l'intera immagine da zero. E per tutto questo non è più necessaria la potenza
di calcolo di un hardware dedicato ma basta un semplice computer casalingo. Per noi oggi
il concetto di clipping è qualcosa di abbastanza ovvio e banale, lo vediamo applicato tutti i
giorni nei videogame o sui nostri pc quando zoomiamo sulle immagini, ma per l'epoca si tratta di una
vera e propria rivoluzione che porta in brevissimo tempo alla nascita di tutta una serie di software
commerciali che con meno di 100 dollari permettono a chiunque di visualizzare mappe e immagini di
tutto il mondo e alla scala che preferiscono. Si tratta ancora di mappe non particolarmente
dettagliate piuttosto imprecise soprattutto fuori dagli Stati Uniti? Sì. Le scale sono
relativamente limitate e con scale molto grandi o molto piccole il risultato a volte è veramente
pessimo? Sì, ma è comunque qualcosa che fino a quel momento un privato cittadino poteva solo
sognare. E poi nel 2004 arriva Google, compra un paio di società una negli Stati Uniti un'altra in
Australia che si occupano di applicazioni geografiche e geospaziali e nell'arco di due
anni annuncia Google Maps e Google Earth. Google non ha grande esperienza nel campo della cartografia
ma ha un vantaggio competitivo enorme sulle società specializzate di quel periodo e cioè
sa come sfruttare al meglio gigantesche moli di dati. Con l'esperienza acquisita con i suoi
prodotti di punta infatti il motore di ricerca, la vendita degli spazi pubblicitari, possiede
una serie di conoscenze che possono essere applicate perfettamente anche alle applicazioni
cartografiche e geospaziali. Per prima cosa i responsabili dell'azienda hanno fiutato il
fatto che il problema dei dati georeferenziati è esattamente uguale al problema del World Wide
Web e cioè esiste una quantità sterminata di informazioni ed è molto difficile per
qualsiasi fruitore individuare ed estrarre quelle più adatte alle proprie necessità.
E guarda caso loro con il loro motore di ricerca sono leader mondiali nella risoluzione di questo
tipo di problema e inoltre proprio il possesso degli enormi archivi del motore di ricerca
rappresenta un'ulteriore possibilità di crescita sulla concorrenza perché permette alle applicazioni
di Google di integrare ai dati georeferenziati ulteriori informazioni tutte estratte dal web.
In secondo luogo poi il modello di business preesistente in questo settore come ti accennavo
poco fa consiste essenzialmente nella vendita per pochi dollari di software che danno all'utente
la possibilità di consultare un certo sotto insieme di mappe o di immagini ma Google utilizza
già delle meccaniche di guadagno molto diverse. L'azienda lavora sul concetto di sfruttare i dati
per generare profitto e per generare altri dati. Il primo passo è quello di adattare l'ormai
celebre programma di vendita di spazi pubblicitari conosciuto come AdWords che oggi si chiama Google
Ads alla prima legge della geografia di Tobler che dice che ogni cosa è in relazione con ogni
altra cosa ma le cose vicine sono in relazione più stretta delle cose lontane. Nella pratica si
tratta di dare la possibilità a chi sia disposto a pagare di avere posizioni in risalto nelle
ricerche o una maggiore evidenza nelle rappresentazioni vendendo di fatto gli spazi
pubblicitari in base oltre che alle caratteristiche degli utenti fruitori anche alla loro posizione e
ai luoghi geografici di loro interesse. Oltre a questo gli strumenti di Google sono anche studiati
per dare la possibilità agli utenti di personalizzare i contenuti. Le API infatti mettono a
disposizione tantissimi modi per integrare le mappe in altri siti o altri software e per
modificarle e aggiungere e rimuovere elementi e dettagli. Così facendo l'insieme di queste due
nuove possibilità cioè la pubblicità e la personalizzazione rappresenta per Google una
infinita miniera di altri dati che si originano a partire dai gusti e dalle preferenze dei propri
utenti espresse tramite ricerche e click riconducendo il tutto ad un modello di business
da un lato favorevole alla azienda informatica e dall'altro totalmente al di fuori della portata
di qualsiasi concorrente dell'epoca. Arrivati poi a questo punto il resto della storia lo
conosciamo un po' tutti. Chi di noi nel 2022 non utilizza Google Maps o Google Earth o almeno uno
dei servizi equivalenti di qualche altra società? Per non parlare del sistema GPS moderno che è
indispensabile praticamente per qualsiasi tipo di spostamento e che ormai troviamo in
qualsiasi device dalle automobili agli orologi. Ed è proprio questo il punto. Questa enorme
diffusione rappresenta la vera rivoluzione nel campo della cartografia. Nel momento in cui l'uomo
comune è passato dalle mappe cartacee a quelle digitali anche senza rendersene conto la sua
visione del mondo è radicalmente cambiata. E non mi riferisco solo alla quantità di informazioni
accessibili che pure è aumentata enormemente quanto piuttosto alle modalità di accesso. La
moderna rappresentazione geografica è molto più flessibile di quanto si potesse anche solo
immaginare qualche decennio fa. Una mappa digitale ha tantissimi livelli di informazione che possono
essere sovrapposti, attivati o disattivati, con formazione del territorio, trasporti, traffico,
informazioni politiche e così via. E ciò permette a ciascuno di scegliere cosa è di suo interesse e
di escludere tutto il resto. Allo stesso tempo una mappa digitale non ha una scala fissa e quindi
l'utente può scegliere di prediligere i dettagli, le distanze o qualsiasi posizione nel mezzo. E
addirittura, se parliamo di applicazioni 3D come Google Earth, la rappresentazione del territorio
può avere diverse angolazioni e diverse inclinazioni. Quello che voglio dire è che per la
prima volta nella storia ciascun utente può generare la propria rappresentazione o almeno
quella che è più congeniale alle proprie necessità. Mentre prima il mondo veniva essenzialmente
rappresentato attraverso il filtro di qualcun altro, dei suoi obiettivi, delle sue convinzioni,
oggi ognuno può costruire la propria visione di un territorio e non deve più sottostare a scelte e
limitazioni operate da altri. Si tratta certamente di una possibilità senza precedenti, ma dobbiamo
fare una puntualizzazione. Con quanto ti ho descritto finora, non è certo mia intenzione
dire che il risultato di qualsiasi nostra ricerca su, ad esempio, Google Maps, sia scevro da
qualsiasi tipo di forzatura o ideologia. Dobbiamo sempre tenere a mente, infatti,
che mentre i dati rappresentati in questi software sono essenzialmente disponibili al
pubblico, tutto il codice sorgente e gli algoritmi commerciali non lo sono affatto. E questo non ci
permette di affermare con assoluta certezza che in ogni singola rappresentazione non possa essere
presente un certo livello di manipolazione. Le aziende che sviluppano questi software non
operano, infatti, nel vuoto, ma in contesti ben definiti e potrebbero decidere di nascondere o
evidenziare determinate informazioni per un qualsiasi motivo economico, politico, ideologico.
Mentre, infatti, nella storia della cartografia, prima o poi qualsiasi autore ha rivelato le
tecniche e le fonti utilizzate per realizzare le proprie carte, è piuttosto ingenuo aspettarsi
che aziende che basano la propria prosperità sul segreto industriale facciano lo stesso con
strumenti che generano profitti multimilionari. Nel frattempo lo sviluppo tecnologico non accenna
a fermarsi e le immagini satellitari, aeree, terrestri diventano via via sempre più numerose
e precise, conferendo a questi software sempre più materiale per produrre risultati qualitativamente
superiori. La cosa certa, però, che vale oggi come valeva al tempo di Ptolomeo è che,
per quanto la tecnologia possa progredire, non esisterà mai una rappresentazione definita e
accurata del nostro pianeta. E questo semplicemente perché, come spero di essere riuscito a
trasmetterti, ogni cultura della storia ha il proprio modo di vedere e rappresentare il mondo
tramite le carte geografiche, vale per le mappe digitali come per le carte e i mappamondi dell'antichità.
Ci saranno sempre nuove tecnologie e nuove visioni dei territori e queste visioni influenzeranno per
forza la rappresentazione geografica favorendo alcuni aspetti a discapito di altri, ma di sicuro
nessuna mai mostrerà il mondo così com'è nella realtà, semplicemente perché esso non può essere
rappresentato. In fin dei conti il paradosso è proprio questo, non si può conoscere il mondo
senza una mappa ma non si può neanche rappresentarlo definitivamente con una mappa. Bene,
spero di averti condiviso una riflessione interessante e come al solito spero che
l'episodio ti sia piaciuto e ti ricordo che se posso produrre questi contenuti è solo grazie
a te che li ascolti e dalla community di Pensieri in Codice che sostiene il progetto. Oggi in
particolare voglio ringraziare Mario per la donazione di 5 euro, grazie, e mia moglie Silvia
per avermi consigliato la lettura della storia del mondo in 12 mappe, dal cui ultimo capitolo
ho tratto molte delle informazioni di questo episodio. Se ti interessa l'argomento trovi il
link in descrizione. Scopri poi come dare una mano anche tu collegandoti al sito pensieriincodice.it
con due i. Puoi ascoltare tutti gli episodi sulle maggiori piattaforme e app di podcast o
riceverli direttamente sul tuo smartphone iscrivendoti al canale Telegram. Se Pensieri
in Codice ti piace e se sei arrivato fin qui, immagino ti piaccia, puoi condividerlo con un
amico e farglielo conoscere, farai un favore a entrambi. Per oggi dunque è proprio tutto,
ti do appuntamento al prossimo episodio e ti ricordo che un informatico risolve
problemi, a volte anche usando il computer.

