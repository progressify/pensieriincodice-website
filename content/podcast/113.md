---
authors: [Valerio Galano]
title: "Algoritmo tit-for-tat e protocollo BitTorrent"
layout: episode
episode_type: full
series: []
categories: [podcast]
tags: [algoritmo,bittorrent,divulgazione,tit-for-tat]
seasons: 2
number: 113
date: Wed, 25 Jan 2023 15:00:01 +0000
audio: "episodes/PIC113.mp3"
audio_duration: 1296
audio_size: 20727430
transcript: transcripts/srt/PIC113.srt
url: /episodes/113
aliases: 
  - /113
image: "covers/PIC113.png"
explicit: "false"
draft: false
type: podcast
---
Oggi torniamo a parlare di algoritmi ed in particolare di tit-for-tat, un algoritmo particolarmente utilizzato nei protocolli di scambio di file come BitTorrent.<br />
<br />
---<br />
<br />
Sito ufficiale del podcast:<br />
<a href="https://pensieriincodice.it" target="_blank" rel="noreferrer noopener">https://pensieriincodice.it</a><br />
<br />
Sostenitori di oggi:<br />
Edoardo Secco, Carlo Tomas<br />
<br />


{{< support >}}

Attrezzatura utilizzata:<br />
Shure Microfono Podcast USB MV7 - <a href="https://amzn.to/3862ZRf" target="_blank" rel="noreferrer noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" target="_blank" rel="noreferrer noopener">https://amzn.to/3rysTFP</a> <br />
<br />
Fonti dell'episodio di oggi:<br />
https://www.mondoadr.it/dal-dilemma-del-prigioniero-alla-strategia-del-tit-for-tat/ <br />
https://en.wikipedia.org/wiki/Tit_for_tat#Peer-to-peer_file_sharing <br />
http://www.bittorrent.org/bittorrentecon.pdf <br />
https://didattica-2000.archived.uniroma2.it/TPI2/deposito/TPI2-p2p.pdf https://financecue.it/tit-for-tat-cooperare-conviene/13536/<br />
https://www.andreaminini.it/teoriadeigiochi/dilemma-del-prigioniero

{{< credits season="season2" >}}

<!-- more -->

## Testo dell'episodio

Oh, finalmente, eccoci di nuovo qui. È un po' che non ci sentiamo, vero? Purtroppo,
in queste ultime settimane, anzi, diciamo più mesi, sono stato davvero sommerso dal lavoro
e non ho avuto modo di seguire questo progetto quanto avrei voluto e quanto avevo detto che
avrei fatto. Però oggi sono di nuovo qui e ricominciamo alla grande parlando di uno
di quegli argomenti principe di pensieri in codice, e cioè uno di quei tanti algoritmi
che utilizziamo ogni giorno ma magari nemmeno sappiamo di farlo. In questo episodio, infatti,
ritorniamo a parlare di come funzionano i nostri software ed in particolare di
algoritmo TIT4TAT e protocollo BitTorrent.
Iniziamo subito con un po' di storia che non fa mai male. Negli anni 50 del secolo scorso,
il matematico canadese Albert Tucker formulò un problema nell'ambito della teoria dei giochi,
il quale sarebbe presto divenuto famoso anche fra i non addetti ai lavori. Spesso definito
come paradosso, il dilemma del prigioniero, questo è il nome del gioco, consiste nel
prendere due ipotetici soggetti, due prigionieri appunto, e metterli di fronte ad una scelta che
determinerà i vantaggi che otterranno e le conseguenze che dovranno poi subire. Nello
specifico, nella sua formulazione più classica, il dilemma suona più o meno in questo modo. Due
malviventi vengono arrestati ed accusati di un crimine. I due poi vengono tenuti in celle
separate, non possono comunicare, ma ciascuno è a conoscenza del fatto che è stata arrestata
anche un'altra persona per il suddetto crimine. A questo punto gli investigatori iniziano con
degli interrogatori separati e danno ad entrambi la possibilità di confessare e accusare il complice
per avere in cambio maggiore clemenza. Ciò vuol dire in pratica che ciascuno può facilitare le
indagini scaricando la colpa del crimine sull'altra persona, con lo scopo di vedere ridotta la propria
pena. E siccome parliamo di un gioco matematico, a questo punto si vengono a configurare tre
possibili scenari ben distinti. Numero uno, entrambi i soggetti decidono di non confessare,
attenendosi ad una sorta di codice morale del criminale e non accusandosi l'un l'altro. In
questo scenario gli inquirenti non sono in grado di dimostrare la loro colpevolezza per il crimine
in questione ed entrambi vengono condannati ad un solo anno di reclusione per un crimine minore.
Nel secondo scenario invece uno dei due decide di tradire l'altro. In questo caso il primo,
cioè il traditore, se la cava senza scontare un giorno di galera, mentre il secondo ci rimarrà
per ben sei anni. E infine nel terzo scenario entrambi i criminali decidono di tradirsi l'un
l'altro. In pratica accusandosi vicendevolmente di crimini gravi, entrambi otterranno uno sconto
e verranno condannati a tre anni ciascuno. Ora puoi mettere pausa e fermarti a riflettere sul
problema o magari su cosa faresti tu o qualcuno che conosci, ma conti alla mano e visto che quelle
che ti ho dato sono le uniche informazioni disponibili per la scelta, dovrebbe apparire
subito chiaro che la migliore strategia da attuare per entrambi sia quella di tradirsi a vicenda e
beccarsi tre anni a testa. Certo c'è l'opzione in cui entrambi non collaborano, nella quale
prendono un anno di galera ciascuno, ma senza informazioni su come l'altro si potrebbe comportare
conviene maggiormente dare per scontato che questi cercherà di prendere la decisione migliore per se
stesso, puntando quindi a collaborare per ridurre o a zerare la pena. In tale condizione la cosa più
saggia che uno dei due possa fare è comunque collaborare con gli investigatori e tradire il
proprio compagno. Nel migliore dei casi l'altro non avrà collaborato e quindi il traditore se la
caverà senza pena. Nel peggiore anche l'altro avrà collaborato e il traditore prenderà comunque tre
anni invece di sei. Dunque questa decisione da prendere in tale contesto viene definita appunto
dilemma del prigioniero. Descritto in questo modo un problema del genere può apparire un bel
giochino da raccontare al bar davanti a una birra ma niente di più e invece il dilemma del prigioniero
rappresenta la logica di fondo di molti comportamenti umani. Un esempio che tutti noi conosciamo è ciò
che hanno fatto stati uniti ed unione sovietica durante la cosiddetta guerra fredda. Se ci pensi
la situazione è la stessa, le scelte non sono più se collaborare o meno con la polizia ma diventano
se competere o meno nella corsa agli armamenti nucleari e di conseguenza gli scenari diventano
uno. Entrambe le potenze decidono di non investire in armamenti e risparmiare così enormi risorse da
destinare ad usi ben più meritevoli. Due, una delle due potenze decide di armarsi e l'altra no, la
prima sprecherà tantissimi soldi in spese militari ma la seconda rischierà la cancellazione dalla
faccia della terra da parte dell'avversario. Tre, entrambe le potenze decidono di armarsi e
spendere miliardi di dollari per mantenere l'equilibrio strategico e guarda un po' come
ben sappiamo la scelta è stata quella dell'escalation degli armamenti, lo scenario numero 3, svantaggiosa
per entrambi ma la scelta migliore nell'ottica dell'impossibilità di sapere realmente cosa
avrebbe fatto l'avversario. Ma come dicevo prima questo è solo un esempio fra i tanti possibili,
schemi del genere si possono ritrovare continuamente nel comportamento di persone, comunità, aziende e
persino stati. In tali scenari la strategia più vantaggiosa viene definita equilibrio di Nash ed è
in pratica quella scelta in cui ciascun soggetto non ha modo di migliorare ulteriormente la propria
situazione facendo ricorso solo alle proprie forze. Tieni ben presente infatti che se è pur vero che
gli scenari possibili sono tre, in realtà le scelte possibili per ciascun prigioniero sono soltanto
due. Questo è un passaggio fondamentale da capire. I due soggetti dell'esperimento infatti possono
scegliere se confessare o negare, se collaborare o non collaborare, se investire in armamenti
nucleari o meno. Ma gli scenari risultano essere il frutto della somma delle scelte effettuate da
entrambi. Nessuno dei due può determinare la propria situazione in maniera totalmente autonoma
ma deve in qualche modo subire anche la scelta dell'avversario. Ok, tutto bellissimo. Spero di
non essere stato troppo prolisso e di essermi spiegato in maniera sufficientemente chiara,
ma sono certo che ora ti starai chiedendo perché tutto questo parlare di teoria dei giochi? Beh,
per capirlo dobbiamo fare un altro piccolo sforzo, un piccolo passo in più. Un passo che può sembrare
banale ma che ti assicuro rende tutto il nostro discorso molto più interessante. In pratica,
per come te l'ho descritto finora, il dilemma del prigioniero è un evento singolo. Due attori
vengono messi di fronte ad una scelta e per ciascuno le due opzioni disponibili risultano
essere più o meno vantaggiose in relazione alla scelta dell'altro. Questi due scelgono,
ottengono un qualche risultato e l'equilibrio di Nash ci dice qual è il risultato ottimale
ottenibile in autonomia. Fine. Ma se invece considerassimo una serie di dilemmi del prigioniero
che si susseguono nel tempo? Mi spiego. Se invece di un'unica occasione di scelta gli attori in
gioco avessero tante possibilità e potessero decidere in base non solo alle opzioni disponibili
in un singolo momento ma anche in base a delle scelte fatte in precedenza? Così non ti sembra
più interessante. Certo non possiamo pensare che ci sia una guerra fredda ogni settimana,
né spero per te che tu possa pensare di essere arrestato o arrestata ogni mese, ma quello che
possiamo invece fare è inventarci una nostra situazione, ad esempio un piccolo semplice gioco.
E proviamo a immaginarlo questo gioco. Ci sono due giocatori, questi due giocatori passeggiano
seguendo percorsi casuali in un parco relativamente piccolo, quindi si incontrano con una certa
frequenza. Quando le loro strade si incontrano ciascuno dei due ha due possibilità. Può salutare
l'avversario oppure tirargli un bello schiaffo. Salutandosi entrambi i due giocatori totalizzano
due punti ciascuno, scenario 1. Se invece uno saluta e l'altro schiaffeggia allora l'equilibrio
viene meno e chi ha schiaffeggiato guadagna tre punti mentre chi ha salutato ed ha preso la sberla
non fa punti, scenario 2. Infine prendendosi a schiaffi entrambi i due totalizzano mezzo punto
ciascuno, scenario 3. È chiaramente una situazione simile a quelle precedenti e l'unica differenza sta
nel fatto che si ripete nel tempo permettendo ai giocatori di effettuare più scelte in sequenza e
di cumulare i punti relativi. Come starai già immaginando ora le scelte diventano molto più
interessanti. Finché i due scelgono sempre di salutarsi mantengono un buon punteggio globale ma
per nessuno dei due si tratta del punteggio ottimale. Al primo incontro infatti avranno due
punti a testa poi quattro poi sei dopo cinque saluti siamo a dieci punti ciascuno cioè 20
punti globali. Però ad un certo punto uno dei due potrebbe pensare che mollare schiaffoni sia
una scelta migliore. D'altronde se l'altro fosse un pacifista e continuasse sempre a salutare la
situazione sarebbe più o meno questa. Primo incontro pacifista 0 violento 3 secondo incontro
pacifista sempre 0 violento 6. Dopo cinque incontri il violento avrebbe totalizzato ben
15 punti mentre il pacifista sarebbe a 0. La situazione del violento sarebbe molto migliore
di quella di prima e quella del pacifista molto peggiore. Ma se in fondo il pacifista non fosse
poi così tanto pacifista magari dopo il primo schiaffo potrebbe iniziare a menare anche lui le
mani e quindi avremmo primo incontro 3 a 0 per il violento ma poi schiaffi a non finire. Secondo
incontro 3 e mezzo a mezzo. Ti ricordo che picchiarsi entrambi fa totalizzare solo mezzo
punto ciascuno. Poi 4 a 1 poi 4 e mezzo a 1 e mezzo e così via fino ad un risultato dopo 5
incontri di 5 a 2. Certo quello che ha iniziato a picchiare per primo avrebbe un punteggio più
alto dell'altro giocatore ma comunque un punteggio molto più basso di quelli totalizzati con le
strategie precedenti. In definitiva la strategia collaborativa cioè quella di salutarsi sarebbe
la scelta globalmente più vantaggiosa quindi quella che darebbe il maggior numero di punti
ad entrambi. E quindi? Già capito dove voglio arrivare? Ora la situazione non è più semplice
come lo era con il dilemma del prigioniero preso come evento singolo. Gli arrestati infatti avevano
come migliore opzione quella di accusarsi vicendevolmente perché senza avere altre
informazioni ciascuno sceglieva razionalmente la soluzione meno brutta per se stesso. Ma qui
nel nostro gioco del parco ci sono altre informazioni che sono quelle sul comportamento
passato dell'avversario. Come si è comportato durante l'incontro precedente e in quello prima
ancora? E se gli incontri fossero 10, 100 o 1000? Ecco che si crea lo spazio per immaginare una
strategia di comportamento più interessante e complessa e ovviamente noi da buoni informatici
sappiamo che il termine strategia spesso è sinonimo di algoritmo. Questo particolare
algoritmo prende il nome di tit for tat e alla fine non si tratta di niente di nuovo o rivoluzionario,
in italiano noi lo chiamiamo semplicemente occhio per occhio e consiste appunto nel rispondere con
lo stesso comportamento che si riceve da parte di un altro soggetto. In poche parole se l'altro si
comporta in modo cooperativo allora noi ci comporteremo in modo cooperativo a nostra volta,
se l'altro invece si comporta in modo egoistico allora anche noi ci comporteremo in modo simile,
almeno finché l'altro non mostri una maggiore disponibilità a migliorare il proprio atteggiamento.
Rapportato al nostro gioco di prima vuol dire che di base ogni giocatore inizia col salutare
l'altro quando lo incontra ma se in un qualsiasi momento riceve uno schiaffo allora dal turno
successivo restituirà a sua volta uno schiaffo. La strategia tit for tat è molto efficace in
molti contesti e questo poiché incoraggia i giocatori a comportarsi in modo cooperativo ed
ad evitare comportamenti egoistici che si approfittano degli altri senza contribuire a
propria volta. Guarda caso questo particolare algoritmo volto ad incoraggiare il comportamento
cooperativo in informatica è largamente utilizzato in particolare per applicazioni
basate su operazioni dirette fra i singoli soggetti come ad esempio nel caso di BitTorrent.
Ora sono sicuro che tutti abbiamo utilizzato BitTorrent almeno una volta nella vita ma è
sempre meglio fare un piccolo ripasso. BitTorrent è un protocollo di condivisione file peer-to-peer
detto P2P studiato per consentire agli utenti di condividere file di grandi dimensioni in modo
efficace. Per fare ciò in questo protocollo i file vengono suddivisi in piccoli pacchetti
dati che possono essere scaricati e condivisi indipendentemente l'uno dall'altro. Ciò significa
che ogni utente può scaricare una parte del file e iniziare immediatamente a ricondividerla anche se
il download del file intero non è ancora stato completato ed inoltre è possibile ricevere diversi
pacchetti di dati da più fonti contemporaneamente e in questo modo velocizzarne il download. Quando
un utente vuole scaricare un file sfruttando BitTorrent utilizza il proprio client per
connettersi ad un sistema chiamato tracker che è adibito a gestire la rete di condivisione dei
file. Il tracker fornisce al client l'elenco di altri client che condividono il file richiesto e
di conseguenza questo può iniziare a scaricare uno o più pacchetti di dati da più sorgenti. Ciascun
client BitTorrent oltre ad effettuare il download dei file richiesti lavora contemporaneamente per
ridistribuire i pacchetti di dati di cui è già in possesso quindi di fatto ciascun utente mentre
scarica un file ricarica anche automaticamente le porzioni di tale file di cui già dispone e
questo meccanismo di ridistribuzione è proprio alla base del funzionamento del protocollo
BitTorrent ed è il motivo principale della sua estrema efficienza e della sua grande diffusione
ed è dunque fondamentale che il comportamento di tutti i client mantenga un certo livello di
correttezza e cooperazione senza il quale tutto il sistema verrebbe meno. Se infatti ci fossero in
giro applicazioni implementate per mantenere un atteggiamento parassitario scaricando solamente
da chiunque si trovi a tiro senza mai ricondividere quanto ottenuto allora la velocità ed efficienza
del protocollo ne verrebbero danneggiate a scapito degli utilizzatori onesti. Come avrai
quindi certamente già capito l'algoritmo TIT4TAT risulta essere una base di partenza molto adatta
in questo tipo di situazioni per determinare come un client BitTorrent dovrebbe comportarsi
nei confronti degli altri. L'idea alla base è abbastanza semplice ogni client dovrebbe essere
disposto a condividere file con gli altri ma solo se anche questi sono disposti a farlo a loro volta.
Proprio come accadeva per la strategia ottimale dei nostri giocatori nel parco finché ciascuno
dei due manteneva un rapporto cordiale salutando e non aggredendo l'altro anche l'altro continuava
ad essere cooperativo. Appena uno dei due veniva meno al tacito patto di collaborazione anche
l'altro reagiva nello stesso modo. In altre parole nel protocollo BitTorrent un client risponde con
lo stesso comportamento che riceve dagli altri client se l'altro è disposto a condividere file
allora lui è disposto a fare lo stesso se invece l'altro non è disposto a condividere allora lui
risponde non condividendo a sua volta con quel client. Infine come sarai certamente intuendo
c'è anche da considerare che la strategia tit for tat può essere anche soggetta ad un fenomeno
chiamato punizioni a catena nel quale i soggetti decidono di non cooperare a oltranza. Se ad
esempio due client iniziano a rifiutare la condivisione l'un l'altro si rischia di entrare
in un circolo che può portare al risultato peggiore per entrambi. Quindi per tenere conto di
ciò nell'implementazione reale all'interno del protocollo BitTorrent la versione dell'algoritmo
tit for tat utilizzata è ovviamente un po' più avanzata della sua formulazione base. Esistono
infatti degli accorgimenti che puntano a mantenere un minimo di apertura verso qualsiasi nodo e questo
proprio per evitare situazioni di stallo in cui dei nodi si ritrovino ignorati da tutti gli altri.
Per fare ciò innanzitutto ogni client prova a riaprire la condivisione con cadenza periodica
alla ricerca di una reazione positiva anche dai nodi più avari diciamo così. In secondo luogo
poi il nodo battezzato come parassita non viene effettivamente disconnesso ma gli viene lasciato
l'accesso ad una connessione con un minimo di banda per dargli la possibilità di migliorare
il proprio upload e quindi riguadagnare uno status accettabile agli occhi degli altri. Infine due
nodi che sono in fase di scambio tendono a massimizzare i vantaggi reciproci cercando
l'uno nell'altro i pacchetti di cui hanno bisogno e per fare ciò estremizzano il concetto di
collaborazione tra i client al punto da rendere possibile per uno condividere verso l'altro anche
più di quanto l'altro possa ricambiare. Insomma grazie all'implementazione di questa strategia
TIT4TAT avanzata il protocollo BitTorrent è in grado di mantenere un proprio equilibrio e di
fornire un servizio funzionale ed efficiente. Tra i vari nodi della rete presi a due a due si
raggiunge quindi quella che viene definita efficienza di pareto cioè uno stato di equilibrio
in cui non ci sono ulteriori opportunità di scambio che potrebbero portare ad una situazione
migliore di quella corrente. Bene grazie per aver ascoltato questo episodio di pensieri in codice
io come al solito spero sia stato di tuo interesse e spero anche che ti sia mancato almeno quanto è
mancato a me. Un piccolo ringraziamento speciale va a Edoardo e Carlo che hanno continuato a
credere nel progetto nonostante lo stop improvviso di oltre tre mesi e che me l'hanno
dimostrato con le loro donazioni mensili. Ti ricordo che sul sito pensieriincodice.it trovi
tutti i link del progetto gruppo telegram donazioni affiliazioni eccetera e mi raccomando fai ascoltare
questo episodio a qualcun altro un amico un parente un conoscente un estraneo che se ognuno di noi
porta anche un ascoltatore in più tra una settimana siamo già il doppio. In ultimo ti
do appuntamento al prossimo episodio e non dimenticare mai che un informatico risolve
problemi a volte anche usando il computer

