---
authors: [Valerio Galano]
title: "Ep.78 - Attacco Browser In The Browser (BITB)"
layout: episode
episode_type: full
series: []
categories: [podcast]
tags: [attacco,bitb,browser,credenziali,cybersecurity,divulgazione,sicurezza,sso,vulnerabilità]
seasons: 2
number: 97
date: Sun, 24 Apr 2022 13:00:02 +0000
audio: "episodes/PIC97.mp3"
audio_duration: 1200
audio_size: 19191012
transcript: transcripts/srt/PIC97.srt
url: /episodes/97
aliases: 
  - /97
image: "covers/PIC97.png"
explicit: "false"
draft: false
type: podcast
---
Un ricercatore dal nome mr.d0x ha individuato un nuovo tipo di vulnerabilità basata su Single Sign On. Di cosa si tratta e come funziona?<br />
<br />
I link dell'episodio di oggi: <br />
<a href="https://mrd0x.com/browser-in-the-browser-phishing-attack/" rel="noopener">https://mrd0x.com/browser-in-the-browser-phishing-attack/</a> <br />
<a href="https://github.com/odacavo/enhanced-iframe-protection" rel="noopener">https://github.com/odacavo/enhanced-iframe-protection</a> <br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br />
<br />


{{< credits season="season2" >}}

<!-- more -->

## Testo dell'episodio

Ormai lo sappiamo bene, lo abbiamo detto anche qui un sacco di volte su Pensieri in Codice,
sul web purtroppo esistono determinati pericoli ai quali dobbiamo fare attenzione.
E quindi installiamo Antivirus, Firewall e abbiamo tutta una serie di rituali che mettiamo
in pratica.
Controlliamo l'indirizzo del sito web, ci assicuriamo che ci sia il looketto che indica
che è sicuro e usiamo password complesse e sempre diverse, oltre ovviamente ad attivare
l'autenticazione a due fattori.
Ma se un giorno ci accorgessimo che tutto ciò non basta più?
Che tutte queste contromisure non sono più sufficienti e c'è un modo per bypassarle?
Queste sono probabilmente le domande che si è posto un ricercatore chiamato Mr. Dox e
alle quali purtroppo ha dato anche una risposta affermativa.
Mr. Dox, infatti, ha scoperto un possibile nuovo tipo di attacco phishing che può essere
messo in pratica sfruttando quelli che sono i pulsanti di single sign-on, cioè per intenderci
quei pulsantini che si trovano su alcuni siti e che permettono di autenticarsi direttamente
al sito non con username e password, ma attraverso Google, Apple, Facebook e altri provider del
genere.
Quando ne ho letto ho pensato che fosse un attacco piuttosto interessante e soprattutto
ingegnoso perché sfugge a quelli che sono i normali controlli che siamo abituati ad
applicare e quindi oggi parliamo di cos'è e come funziona l'attacco Browser in the
Browser. Sigla!
Per capire come funziona l'attacco Browser in the Browser dobbiamo innanzitutto rispolverare
il concetto di single sign-on. Qui su Pensieri in Codice ne abbiamo già parlato in qualche
episodio precedente, ma il succo del discorso è che, a discapito del nome altisonante,
single sign-on è in pratica quel meccanismo che permette di autenticarsi presso un sito
web utilizzando non le credenziali registrate presso il sito stesso, ma l'autenticazione
effettuata presso un altro sito, un cosiddetto identity provider. Nella pratica questo si
traduce in quei pulsantini che spesso vediamo nei form di accesso in quelli di registrazione,
i quali recano etichette del tipo accedi con Facebook o accedi con Twitter e questo perché
in quasi tutti i casi i vari social network sono anche a loro volta degli identity provider
e quindi permettono di accedere ad una miriade di altri siti senza per forza doversi registrare
singolarmente a ciascuno di essi. A scanso di equivoci però dobbiamo sempre chiarire
una cosa e c'è che accedere con Google o con LinkedIn o con qualsiasi altro identity
provider non vuol dire non essere registrati presso il sito a cui si sta accedendo, semplicemente
è il meccanismo di single sign-on che crea per noi un utente, lo popola con le informazioni
necessarie e si preoccupa di riassociarlo alla nostra identità ogni volta che accediamo
al sito. Quindi deve essere chiaro che il sito in questione sa bene chi siamo e ha anche
in archivio la nostra utenza, per di più collegata all'account social che abbiamo
utilizzato per l'accesso. Ma in ogni caso dal punto di vista di noi utenti quello che
accade quando clicchiamo sul pulsante accedi con per la prima volta è che si apre solitamente
una finestra nella quale vengono mostrate alcune informazioni relative all'identity
provider selezionato. Poi se siamo già autenticati presso tale provider ci viene mostrato all'interno
di questa finestra un modulo di accettazione, qualcosa del tipo il sito X vuole utilizzare
il tuo nome, cognome, indirizzo email o informazione che serve. Oppure se non siamo ancora autenticati
nemmeno presso il provider ci viene richiesto di inserire username e password di quest'ultimo
e se l'abbiamo impostata il codice dell'autenticazione a due fattori. Quindi se proviamo ad esempio
ad accedere con Facebook al sito della pasticceria Nina, che non so neanche se esiste, non è
uno sponsor ma se vuole sponsorizzare Pensieri in Codice è benvenuta, vedremo apparire una
finestra che solitamente viene chiamata pop-up nella quale se siamo già autenticati su
Facebook questo ci avviserà che pasticceria Nina vuole conoscere la nostra email e il
nostro nome. Mentre se non siamo ancora loggati nemmeno su Facebook nella pop-up comparirà
un modulo di accesso al social network e solo dopo esserci autenticati vedremo la schermata
dei dati richiesti dalla pasticceria Nina. Una volta poi autenticati e concessa l'autorizzazione
questa finestra scomparirà e noi saremo finalmente liberi di utilizzare il nostro account presso
il sito che volevamo visitare. E via a comprare pasticcini! Nel mezzo di tutto questo processo
però che in effetti è molto più difficile da spiegare che da utilizzare nella pratica,
probabilmente lo sfruttiamo tutti anche più volte al giorno, si colloca appunto il cosiddetto
attacco browser in the browser. Mr. Dox infatti, che ovviamente è uno pseudonimo che nasconde
l'identità di un abile ricercatore nel campo della cyber security, ha escogitato e descritto
questo nuovo tipo di attacco che si basa essenzialmente sul limitare la finestra che
appare dopo aver cliccato sul pulsante accedi con. L'idea di fondo è semplice, si costruisce un
sito trappola che comprende dei moduli di registrazione e di autenticazione falsi e
in questi moduli si posizionano dei pulsanti sempre falsi del tipo accedi con google,
accedi con facebook e così via. Quando l'utente clicca su questi pulsanti il sito non apre
veramente una seconda finestra del browser in cui effettuare le operazioni di autorizzazione
descritte poco fa, bensì mostra un elemento interno alla schermata principale ma truccato
per apparire identico in tutto e per tutto a quello che dovrebbe essere la vera finestra di
pop-up. Questo elemento ha esattamente l'aspetto che ci si dovrebbe aspettare, scusa il gioco di
parole, sembra una finestra indipendente, mostra una url che sembra valida, contiene il lucchetto
che sta ad indicare che la connessione è sicura ed è perfino interattiva perché permette di
inserire username, password e nei casi più sofisticati mostra persino il messaggio che
il sito web è sicuro e tutti gli altri indicatori che normalmente utilizziamo per verificare
l'attendibilità di un sito. Tuttavia non è altro che un falso modulo circondato da immagini fasulle
e animato da codice javascript. Ora se ti parlo di simulare finestre del browser la prima cosa che
ti potrebbe venire in mente è che queste non sono sempre uguali a se stesse ma cambiano a seconda
del browser, del sistema operativo e perfino delle impostazioni che l'utente sta utilizzando. C'è chi
naviga con Chrome o con Firefox ad esempio ma esistono tanti altri browser, c'è chi utilizza
Windows, macOS, Linux... tutte queste differenze sono visibili a occhio nudo. I browser hanno
interfacce differenti fra loro, un occhio neanche troppo allenato lo nota immediatamente. I sistemi
operativi poi spesso impongono un proprio aspetto grafico a tutte le finestre dei vari software e
i browser non fanno certo eccezione. Una finestra di Firefox su Ubuntu apparirà diversa da una
finestra di Firefox su Windows 10 ad esempio e persino le impostazioni grafiche generali
influiscono sull'aspetto. L'utente utilizza il tema chiaro o quello scuro o uno personalizzato
attivato l'ingrandimento dei caratteri, il contrasto accentuato... ma nonostante tutte
queste possibili variabili la cosa sorprendente è che Mr. Dox mostra come sia possibile adattare
l'attacco browser in the browser al sistema operativo, al browser e perfino alle impostazioni
che l'utente sta utilizzando. Con un po' di JavaScript, di CSS e di immagini preconfezionate
infatti, la finestra a fasulla può recuperare queste informazioni e apparire con l'aspetto
coerente se non addirittura perfetto rispetto a quello che il malcapitato visitatore si aspetta.
Ora, si tratta chiaramente di un tipo di attacco non banale che richiede determinate
conoscenze di programmazione web e una certa quantità di lavoro. E se ti stai chiedendo
il motivo per cui qualcuno dovrebbe fare tanta fatica per creare moduli di autenticazione
fasulli così verosimili, beh la risposta è banalmente ordinaria. L'obiettivo è quello
di collezionare credenziali di tutti gli ignari utenti che cadono vittime del tranello.
Mettendo in pratica questo tipo di attacco infatti, un criminale è in grado di accumulare
credenziali su credenziali di persone che pensano erroneamente di stare inserendo la
propria password in un form di Google o di Facebook o di qualsiasi altro entity provider
di loro scelta. E una collezione del genere dà possibilità notevoli. Pensa solo a quanti
siti hai acceduto con Google nella tua vita. Se un criminale riuscisse ad accedere direttamente
al tuo account Google, in quanti siti riuscirebbe ad autenticarsi indisturbato impersonando
te? E psicologicamente, dopo tutto, il sistema è semplice. Il falso modulo di autenticazione
infatti sfrutta la normale fiducia degli utenti nel processo di single sign-on così come
l'ho descritto poco fa. Innanzitutto mostra una schermata di autenticazione per spingere
l'utente a reinserire username e password dell'identity provider. Basta infatti mostrare
un messaggio del tipo la tua sessione è scaduta per favore reinserisci username e password
oppure inserisci le tue credenziali per dimostrarci che sei veramente tu a voler accedere a questo
sito. Ovviamente l'utente crede di interagire con un soggetto sicuro e non conoscendo a
memoria ogni possibile richiesta che potrebbe arrivare da un identity provider è portato
a prendere per buoni questi comportamenti, inserisce le proprie credenziali e in realtà
il falso modulo le archivia da qualche parte alla portata del criminale. Come se non bastasse
poi stiamo parlando anche di un tipo di attacco che può essere ampiamente potenziato. Infatti
avendo il controllo del sito che in realtà gli appartiene interamente il criminale potrebbe
applicare tanti altri comportamenti più sofisticati. Ad esempio potrebbe scrivere del
codice per utilizzare immediatamente le password carpite e autenticarsi presso
l'identity provider. In questo modo potrebbe far sì che il falso sito si comporti esattamente nel
modo in cui ci si aspetterebbe da un vero sito rendendo di fatto l'attacco trasparente e impedendo
che l'utente riesca anche solo a capire che qualcosa non va. Se infatti io provassi ad utilizzare la
single sign-on su un sito e questo pur essendo falso si comportasse esattamente come ci si
aspetterebbe chiedendomi la password, poi l'autorizzazione e poi mostrandomi il mio profilo
appena creato, allora probabilmente farei molta fatica a rendermi conto che in realtà mi hanno
rubato l'identità. Crederei semplicemente di avere acceduto all'ennesimo sito. Oppure ancora il mal
vivente potrebbe implementare anche un finto meccanismo di autenticazione a due fattori facendo
in modo che il falso sito si comporti proprio come una sorta di proxy, di passacarte verso
l'identity provider. E sì, hai capito bene, anche l'autenticazione a due fattori non è più
sufficiente a proteggerci da questo tipo di attacco e forse è il caso di soffermarci un
attimo su questa cosa. Nella documentazione di MrDocs, che ovviamente trovi in descrizione,
non è specificato esplicitamente questo caso ma proviamo ad immaginare una possibile strategia
per bypassare la two-step authentication. Immaginiamo di finire su un sito trappola
che permetta l'accesso tramite twitter. Ottimo perché noi siamo iscritti a twitter. Clicchiamo
quindi sul pulsante accedi con twitter e ci si apre una finestra che sembra proprio molto simile
a quella di twitter nella quale c'è scritto per confermare di voler accedere al sito per favore
inserisci username e password. Magari per un attimo pensiamo che sia strano ma poi in effetti
ci ricordiamo anche che l'ultima volta che abbiamo inserito la password su twitter sarà
stato il 2020 in occasione delle presidenziali americane quindi magari ci sta che ogni tanto
il sito chieda delle conferme e dunque inseriamo e basta. Il modulo fasullo a questo punto archivia
le nostre credenziali e poi effettua anche immediatamente un tentativo di utilizzarle
così in automatico e scopre che abbiamo attiva l'autenticazione a due fattori. Non si può
accedere così facilmente al nostro account. E allora? Semplice. L'algoritmo trappola utilizza
la funzione di twitter per farci inviare il pin di sblocco dell'autenticazione a due fattori e
contemporaneamente ci mostra una schermata che simula la richiesta del secondo fattore di
autenticazione. Salve utente, sul tuo profilo è impostata l'autenticazione a due fattori. Ti
abbiamo quindi mandato il pin. Per favore inseriscilo qui per dimostrare che sei il
proprietario dell'account. Noi a questo punto riceviamo veramente il pin via sms o email o
addirittura lo andiamo a recuperare dalla nostra app di autenticazione e poi lo inseriamo nella
pop-up convinti di stare facendo un'operazione perfettamente normale. Il sito falso invece è ora
a conoscenza anche del nostro pin e lo utilizza per completare la sua autenticazione e autorizzare
un suo dispositivo. Nella nostra schermata invece appare un messaggio che ci dice complimenti,
ti sei appena autenticato e la simulazione va avanti così come l'ho descritta poco fa. Di
fatto a questo punto siamo stati raggirati due fattori compresi e nemmeno ce ne siamo accorti.
Ma quindi questo attacco è proprio impossibile da evitare? Grazie ad esso l'indirizzo web mostrato
può essere falsificato, il controllo del looketto che indica che il sito web è sicuro
anche può essere emulato graficamente. Persino l'autenticazione a due fattori che fino a poco
tempo fa sembrava essere l'unico baluardo contro il furto di credenziali si rivela essere poi così
non più inattaccabile. Dobbiamo dunque considerarci proprio privi di qualsiasi difesa in balia dei
criminali? Beh in effetti per fortuna no. Come dico sempre il primo antivirus, il primo firewall ce
l'abbiamo nella testa e il nostro cervello. Conoscere un pericolo ci permette anche di porvi
la dovuta attenzione e eventualmente mettere in campo le possibili contromisure. Innanzitutto
potremmo cominciare con lo smettere di utilizzare il single sign-on che mi rendo conto essere un'
alternativa un po drastica ma avrebbe anche altri effetti positivi come ad esempio quello di smettere
di regalare nostre informazioni ai social network. Ma se invece preferiamo continuare ad utilizzare
questa funzionalità che è chiaramente qualcosa di molto comodo possiamo considerare una cosa e cioè
che tra la finestra reale del browser e quella falsa creata tramite l'attacco browser in the browser
c'è una differenza enorme e questa non può essere colmata in alcun modo né con il codice né con la
grafica. La finestra reale infatti è di fatto separata dal browser mentre quella falsa sembra
separata ma in realtà è interna alla pagina web e questo cosa vuol dire? Beh semplicemente che la
finestra vera può essere trascinata fuori dal sito mentre quella falsa no. Quindi per verificare se
siamo sotto attacco browser in the browser ci basta semplicemente rimpicciolire la finestra
del sito e provare a trascinare la pop-up di autenticazione in giro per lo schermo. Se questa
si muove e si riesce a superare il bordo del browser allora si tratta di una vera finestra
i cui elementi non possono essere falsificati e della quale se indirizzo e lucchetto si mostrano
sicuri allora possiamo ragionevolmente fidarci. Al contrario se dovessimo essere vittime di attacco
browser in the browser la finestra si muoverà fino al bordo del browser e al massimo riuscirà a
scomparire parzialmente se tentiamo di farle superare quel limite rivelandosi in questo modo
falsa. Come vedi già questo è un controllo semplice ed efficace ma in più sembra che
siano già nascendo delle estensioni per i vari browser che permettono di identificare gli attacchi
di questo tipo. Ad essere onesto ancora non le ho provate né tantomeno studiate nel funzionamento
ma visto che ce n'è una che è suggerita dallo stesso Mr. Dox te la linko in descrizione caso
mai volessi provarla e installarla. Nel caso sarai tu a far sapere a me se e come funziona. Bene
spero come al solito di averti condiviso qualcosa di interessante sul sito di Pensieri in Codice
trovi tutti i miei contatti così puoi farmelo sapere e ancora meglio trovi il link al gruppo
telegram dove possiamo discutere insieme con gli altri membri della community. Prima di lasciarti
ti ricordo che Pensieri in Codice è un podcast indipendente interamente prodotto da me nel
mio tempo libero e con le mie risorse personali quindi se apprezzi quello che faccio e se sei
arrivato fin qui immagino che un po' lo apprezzi lascia una recensione nell'app con cui ascolti il
podcast e poi fallo conoscere ai tuoi amici così facendo mi aiuterai a far crescere il progetto e
a migliorarne la qualità e farai bella figura con loro. E guarda che dico sul serio ho notato che
nonostante le statistiche di ascolto non siano poi così male recensioni e votazioni sono poche
rispetto ad altri podcast anche molto meno seguiti quindi dimostrami che tutto il lavoro e
l'impegno che ci sto mettendo serve a qualcosa. Ricorda sempre che puoi ascoltare tutti gli
episodi di Pensieri in Codice su tutte le maggiori piattaforme app di podcast e basta io ti ringrazio
per l'ascolto ti do appuntamento al prossimo episodio e ti ricordo che un informatico risolve
problemi a volte anche usando il computer

