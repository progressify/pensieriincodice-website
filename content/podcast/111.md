---
authors: [Valerio Galano]
title: "Espresso - L\'era della dopamina (Anna Lembke)"
layout: episode
episode_type: full
series: [Espresso]
categories: [podcast]
tags: [annalembke,consigli,dopamina,lettura,neuroscienze]
seasons: 2
number: 111
date: Sun, 02 Oct 2022 21:00:01 +0000
audio: "episodes/PIC111.mp3"
audio_duration: 396
audio_size: 6324139
transcript: transcripts/srt/PIC111.srt
url: /episodes/111
aliases: 
  - /111
image: "covers/PIC111.png"
explicit: "false"
draft: false
type: podcast
---
Anna Lembke - L'era della dopamina. Come mantenere l'equilibrio nella società del «tutto e subito» - <a href="https://amzn.to/3dPlRud" rel="noopener">https://amzn.to/3dPlRud</a> <br />
<br />
Sostieni Pensieri in codice su <a href="https://pensieriincodice.it/" rel="noopener">https://pensieriincodice.it/</a> <br />
---<br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />


{{< credits season="season2" >}}

<!-- more -->

## Testo dell'episodio

Benvenuto o benvenuta su Espresso, la rubrica di pensieri in codice nella quale ci beviamo
un caffè ed io ti racconto di un libro, un gadget, un videogame o qualunque altra cosa
che mi abbia colpito e che penso possa piacere anche a te.
Se al termine dell'episodio riterrai che io ti abbia dato un buon consiglio, potrai offrirmi
tu il prossimo caffè, acquistando a partire dal link affiliato che trovi in descrizione
o addirittura inviando un piccolo contributo per supportare il progetto. Trovi tutti i
dettagli sul sito pensieriincodice.it
Lo so, lo so, non vedi l'ora di ascoltare la seconda parte dell'episodio
su Edy Lamarr e la nascita del wifi, ma per quello dovrai aspettare ancora una settimana
perché mi sono ripromesso di fare le cose per bene e, come sai, le cose fatte bene richiedono
un po' di tempo. Anche l'argomento di oggi però è molto interessante perché parliamo
di un'altra di quelle letture che ho avuto il piacere di fare quest'estate e che voglio
consigliare anche a te. D'altronde, te l'avevo già anticipato, no? Ho letto un sacco di
libri meritevoli e quindi ti dovrai aspettare un bel po' di episodi di espresso nelle prossime
settimane. Il consiglio di oggi però è un po' particolare, nel senso che non si tratta
proprio di un libro che parla di informatica o tecnologia, o meglio, non ne parla in modo
esplicito, però tratta un argomento che innanzitutto è interessantissimo, ma poi è anche profondamente
legato ai concetti che trattiamo qui su Pensieri in Codice. E siccome questo podcast ha essenzialmente
lo scopo di farci riflettere, prima di tutto a me quando scrivo gli episodi e poi a te
quando li ascolti, beh, semplicemente non potevo esimermi dal provare a spingerti a
fare questo collegamento. D'altronde, l'ho chiamato Pensieri in Codice proprio perché
l'idea è quella di ritagliarci un nostro momento per fermarci a pensare, a riflettere
insieme su un dato argomento, no? E quindi il libro che ti consiglio oggi si intitola
L'Era della Dopamina di Anna Lembke, sottotitolo Come mantenere l'equilibrio nella società
del tutto e subito. Come ti anticipavo, non parla di algoritmi, non parla di software
e di sicuro non parla di codice, ma parla invece del funzionamento di una parte del
nostro cervello. In particolare, l'intera trattazione si concentra sui concetti di
piacere e dolore e sul loro equilibrio. L'autrice ci spiega qual è il meccanismo cerebrale
che ci porta a provare l'una o l'altra sensazione e come l'esposizione prolungata ad una delle
due causi una ipersensibilità all'altra nel momento in cui essa ci si propone. Tutto
il discorso si intreccia poi con il concetto di dipendenza, vengono raccontati esempi reali
di dipendenze più o meno gravi e ne vengono esplorate le cause che a volte non sono neanche
così ovvie come si potrebbe immaginare. E altrettanto poco ovvi sono gli effetti che
la vita moderna, così come si è venuta a configurare, riesce ad avere su questo nostro
equilibrio cerebrale che poi altro non è che un meccanismo chimico e come tale è suscettibile
agli stimoli esterni. Siano essi sostanze che assumiamo o eventi con i quali entriamo
in contatto che subiamo. Una cosa importante come ti accennavo prima è che nel libro non
troverai riferimenti espliciti al mondo dell'informatica ma scoprirai certamente come il funzionamento
del circuito della ricompensa, così è chiamata la parte del cervello in cui circola la dopamina
e che è responsabile dell'equilibrio piacere-dolore, è profondamente legato a tantissimi aspetti
della vita digitale. Smartphone, notifiche, pubblicità, social network, app, smartwatch,
video suggeriti, post sponsorizzati... dopo aver letto questo libro queste ed altre funzionalità
insite nei tuoi dispositivi probabilmente ti appariranno in modo un po' diverso da
come fanno ora. Forse le informazioni contenute nell'era della dopamina ti aiuteranno ad operare
alcune piccole scelte che renderanno la tua vita un po' meno stressante o che ti porteranno
un pizzico di serenità in più. O forse ti faranno capire perché quel messaggio è
scritto proprio in quel modo o perché quella notifica che non arriva ti fa stare così
in ansia. Ecco, forse quello che più mi è piaciuto di questo libro è che non mi ha
dato già tutta la soluzione completa, non ha unito i puntini per me, ha lasciato che
fossi io a stabilire i collegamenti che ritenevo opportuni tra un fenomeno fisiologico e la
mia vita, il mio mondo. E io l'ho fatto, ho colto la sfida, altro che se non l'hai già
ascoltato puoi recuperare l'episodio intitolato Dopamina e ricompense, come le app hackerano
il nostro cervello. Lì troverai un riassunto delle riflessioni più importanti a cui mi
ha portato la Lembke. Ma in ogni caso sono anche sicuro che le tue riflessioni saranno
diverse dalle mie, perché le vite, le esperienze, le sensazioni delle persone sono diverse e
i puntini si possono unire in tanti modi diversi. Insomma, secondo me l'Era della Dopamina è
un po' come un manuale di istruzioni che spiega come funziona una parte del nostro cervello,
una parte importante e leggerlo ci dà strumenti importanti da utilizzare nella vita di tutti
i giorni ed ecco perché ho pensato di consigliartelo. Quindi, sperando di averti dato un buon consiglio
e di averti convinto, ti ricordo che in descrizione trovi i link per l'acquisto su Amazon se ti va
di sostenere Pensieri in Codice, mentre sul sito pensieriincodice.it trovi un po' tutte le
informazioni su questo progetto, come ascoltare, come contribuire, come unirti alla community,
eccetera. Dunque, sempre nell'ottica di ottimizzare i tempi, questo episodio di Espresso finisce qui.
Io ti saluto, ti do appuntamento alla prossima settimana e ti ricordo che un informatico risolve
problemi, a volte anche usando il computer.

