---
authors: [Valerio Galano]
title: "Ep.62 - Uomini e algoritmi"
layout: episode
episode_type: full
series: []
categories: [podcast]
tags: [artificiale,deepblue,ibm,intelligenza,kasparov]
seasons: 1
number: 63
date: Sun, 25 Jul 2021 12:44:00 +0000
audio: "episodes/PIC63.mp3"
audio_duration: 1270
audio_size: 20312815
transcript: transcripts/srt/PIC63.srt
url: /episodes/63
aliases: 
  - /63
image: "images/covers/PIC63.png"
explicit: "no"
draft: false
type: podcast
---
Quante delle nostre libertà di scelta siamo disposti a cedere ad un algoritmo? Quanto ci dobbiamo fidare di un'intelligenza artificiale? Proviamo a parlarne insieme.<br />
<br />
I link dell'episodio di oggi: <br />
Deep thinking. Dove finisce l’intelligenza artificiale, comincia la creatività umana - <a href="https://amzn.to/3Ay6zk1" rel="noopener">https://amzn.to/3Ay6zk1</a> <br />
Hello world. Essere umani nell'era delle macchine - <a href="https://amzn.to/3iPmXod" rel="noopener">https://amzn.to/3iPmXod</a> <br />
<br />


{{< support >}}

---<br />
<br />
Attrezzatura di questo episodio:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a>  <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br />
<br />


{{< credits season="season1" >}}

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Salve a tutti ragazzi e bentornati su Pensieri in codice. Quanto vi fidate voi di un algoritmo?
Nel marzo del 2009, il signor Robert Jones si trovava alla guida della sua BMW, quando
all'improvviso si accorse che il suo serbatoio era ormai quasi vuoto. Senza perdersi troppo
d'animo, fece semplicemente quello che probabilmente anche molti di noi avrebbero fatto, e cioè
cercò la stazione di servizio più vicina sul proprio navigatore TomTom. Impostò l'indirizzo
e iniziò a seguire le indicazioni della voce computerizzata. Tuttavia, più proseguiva
lungo il percorso prestabilito, più la situazione iniziava a diventare strana. Dapprima la via
principale si trasformò in una strada secondaria, poi l'asfalto divenne sterrato, poi iniziò
una salita che costeggiava una vallata, e poi lo sterrato iniziò a diventare praticamente
una mulattiera. Ma Mr. Jones non pensò di doversi preoccupare, d'altronde per lavoro
percorreva più di 8000 km a settimana, non sarebbe stata certo una strada di campagna
metterlo in difficoltà. Tuttavia, ad un certo punto la strada diventò davvero stretta,
così stretta che la BMW quasi non sembrava in grado di proseguire. E infatti, se in quel
momento avessimo potuto osservare noi la scena dalla vallata, avremmo visto il muso dell'auto
del signor Jones spuntare da un dirupo e affacciarsi nel vuoto. Questo scherzetto richiese quattro
quad e un trattore per salvare la BMW in bilico, e costò al signor Jones una bella accusa
per guida pericolosa. Quando più tardi Mr. Jones si trovò a dover giustificare l'accaduto
davanti a un giudice, affermò che non gli era proprio venuto in mente che il GPS potesse
sbagliarsi, ed era comunque certo che prima o poi, dietro una svolta, sarebbe apparsa una
stazione di rifornimento.
Ok, so benissimo cosa state pensando. Mr. Jones è un idiota, e non in accezione duferiana. Con il
senno di poi, è ovvio che nessuno di noi avrebbe seguito il TomTom letteralmente fino in capo al
mondo. Però se vi dicessi che non sempre la questione è così semplice? Sapete chi è Garry
Kasparov? Garry Kimovich Kasparov, che sono sicuro al cento per cento che non si pronunci così, è
stato campione del mondo di scacchi per oltre vent'anni, dal 1984 fino al 2005. Nel campo
dell'informatica, però, è probabilmente molto più conosciuto per il fatto di essere stata una
delle persone più sfidate in assoluto dalle maggiori aziende produttrici di intelligenze
artificiali. Nell'epoca in cui si trovava nel pieno della sua carriera, nell'immaginario comune
il gioco degli scacchi rappresentava una delle maggiori espressioni di intelligenza umana, e fin
dall'inizio Kasparov ha affrontato e sconfitto intelligenze artificiali e software appositamente
creati per il gioco degli scacchi fino al 1997, anno nel quale è stato per la prima volta battuto
da una macchina che era il supercomputer dell'IBM chiamato Deep Blue. Successivamente Deep Blue si
è evoluto, soprattutto grazie alla pubblicità e alla fama ottenuta proprio per questo evento,
per diventare la moderna intelligenza artificiale che tutt'oggi IBM utilizza per i propri scopi
commerciali, ma questa è un'altra storia e ne parleremo in un altro episodio. Ciò che invece
ha colpito particolarmente la mia attenzione è stato scoprire che questa storica sconfitta
che ha causato al campione tutta una serie di problemi reputazionali, nonché una perdita
economica di quasi un milione di dollari, è stata dovuta a una mal riposta fiducia
nell'efficienza di un algoritmo. Nel suo libro Deep Thinking, infatti, Kasparov oltre a esporre
tutta una serie di riflessioni sull'intelligenza umana e artificiale, sul loro rapporto e sulle
applicazioni future, racconta anche l'evento della sconfitta contro Deep Blue, spiegando
minuziosamente gli eventi dal suo punto di vista e lo stato d'animo con il quale ha vissuto quei
momenti. Si tratta di una lettura che ho trovato davvero interessante e che mi ha preso tantissimo,
probabilmente ne parlerò ancora in futuro, ma se siete curiosi vi lascio in descrizione il link e
vi ricordo che utilizzarlo per acquistare su Amazon è sempre un ottimo modo per sostenere
pensieri in codice senza spendere un centesimo in più di tasca vostra. Ad ogni modo il racconto
della sconfitta è davvero sorprendente. Il match, che si componeva di sei partite
suddivise in altrettanti giorni, ebbe il seguente risultato. Prima partita vinta per Kasparov,
seconda per Deep Blue, poi tre pareggi e ultima vinta da Deep Blue. Quindi un risultato finale
di 3,5 per la macchina e 2,5 per l'umano. Ma la cosa sorprendente è che, secondo Kasparov e poi
anche altri moltissimi esperti del campo, il campione perse il match alla seconda partita,
quando a causa di un gravissimo errore, che lui stesso scoprì poi solo il giorno successivo,
fu portato ad un calo di morale e di fiducia in se stesso, che poi pregiudicò tutte le
partite successive. Ora, innanzitutto c'è da capire che la pressione psicologica su quel
match era enorme, e se leggerete Deep Thinking ve ne renderete conto. Da un lato, Kasparov
rappresentava il paladino umano contro le macchine, per tutto un mondo che all'epoca
non era ancora molto informatizzato. Dall'altro, la IBM aveva investito somme folli e aveva fatto
di tutto per aumentare la pressione psicologica, elemento che ovviamente andava a discapito solo
del contendente umano, visto che la macchina non soffriva di questi problemi. Ma quindi,
quale fu questo enorme errore di Kasparov? Beh, proprio come il signor Jones, anche Kasparov si
fidò in maniera eccessiva di un algoritmo, in questo caso di un'intelligenza artificiale,
che poi non si rivelò così meritevole di fiducia. Se non siete degli esperti di scacchi, dovete
sapere che in questo gioco esiste una particolare regola che, detto in soldoni, dice che se la
posizione in cui si trovano i pezzi porta obbligatoriamente a ripetere un certo numero di
mosse uguali, allora la partita viene dichiarata automaticamente patta, cioè un pareggio. Dalle
verifiche fatte da una serie di esperti di tutto il mondo che seguivano l'evento, apparve chiaro
che quella famigerata seconda partita era palesemente una patta. Tuttavia Kasparov non
se ne accorse e, credendo di essere in svantaggio rispetto a Deep Blue, decise di arrendersi per
risparmiare le forze per le partite successive. Ora, parliamoci chiaro che un campione di quel
livello si faccia sfuggire ad una posizione del genere è un evento davvero raro. Stiamo
parlando di qualcuno che è arrivato a giocare contemporaneamente 35 partite contro altrettanti
software e terminare la giornata con un risultato di 35 a 0. Parliamo di qualcuno
che a colpo d'occhio è in grado di prevedere quale dei due contendenti di una partita sia
in vantaggio, chi vincerà e con quante mosse. L'unico caso in cui Kasparov si sarebbe potuto
fare sfuggire a una cosiddetta patta obbligata era quello in cui egli stesse completamente
ignorando la questione. E in realtà, stando alle sue parole, è proprio quello che accadde.
Il campione, infatti, reduce da centinaia di partite nel corso degli anni contro i
più disparati software scacchistici e contro la stessa Deep Blue che aveva già affrontato
e battuto pochi mesi prima, era assolutamente certo di una cosa. I programmi per il gioco
degli scacchi erano fortissimi nel valutare migliaia di posizioni al secondo. E una patta
obbligata o qualsiasi altro evento forzato dal regolamento sarebbe stato immediatamente
individuato e segnalato dalla macchina. Quindi lui sapeva di non doversene preoccupare, cosa
che invece avrebbe fatto certamente se avesse giocato contro un avversario umano. Kasparov
invece sapeva benissimo come funzionavano quei software, aveva contribuito a realizzarli,
ad allenare le intelligenze artificiali. Sapeva bene, ad esempio, che un gran maestro
era in grado di valutare due posizioni al secondo, in media, mentre Deep Blue poteva analizzarne
duecento milioni al secondo. Che senso avrebbe avuto sprecare tempo e risorse mentali a cercare
un evento che, per regolamento, andava segnalato dal primo giocatore che se ne rendeva conto?
Eppure, secondo i più, questo fu il suo errore. Deep Blue, probabilmente per via di
un bug o non si sa bene cosa, non segnalò la patta obbligata e Kasparov, credendo che
la partita fosse ormai persa, si arrese per poter risparmiare energie per le partite successive.
Esattamente come per il signor Jones, anche Garry Kasparov si è fidato di un algoritmo
e la sua fiducia si è tradotta in un disastro. Solo che, a differenza di come dicevamo prima
per mister Jones, voi ce l'avete abbastanza autostima da dare dell'idiota al più grande
campione di scacchi di tutti i tempi? Anche noi, ogni giorno, commettiamo errori come quelli che
hanno commesso Robert Jones e Garry Kasparov. Ogni giorno seguiamo le indicazioni del navigatore GPS
dando per scontato che la strada che ha calcolato sia la migliore. Ogni giorno visitiamo siti web,
a partire dai primi risultati mostrati da Google, dando per scontato che siano quelli migliori per
la ricerca che abbiamo fatto. E ogni giorno compriamo prodotti su Amazon, guardiamo film
su Netflix, ascoltiamo musica su Spotify, presupponendo che siano quelli che ci piaceranno
di più. E non parliamo dei social network, che selezionano i nostri contenuti sulla base di
criteri di cui in realtà sappiamo ben poco. Qualcuno va mai a controllare se la scelta
dei contenuti mostrati nel nostro feed corrisponde effettivamente a quello che è meglio per noi?
Certo, questi sono esempi neanche lontanamente paragonabili a quelli delle storie che vi ho
raccontato, ma hanno comunque un certo effetto sulle nostre vite. Ci sono studi che hanno
dimostrato che modificare la quantità di post positivi o negativi nei feed dei nostri social
network influisce attivamente sul nostro umore. Ci sono altri studi che dimostrano che ordinare
diversamente i risultati di un motore di ricerca può influire sulla nostra percezione della validità
e della importanza degli argomenti contenuti nelle pagine collegate a quei risultati. E fino
ad ora questo discorso vale a livello del singolo utente, se valutiamo la cosa come società i
risvolti si fanno anche ben più pesanti. Al giorno d'oggi ci sono algoritmi praticamente a
noi invisibili che prendono parte a decisioni come se possiamo avere un prestito o se possiamo
aprire un conto in banca o quanto costerà la nostra assicurazione. Negli Stati Uniti ci sono
addirittura algoritmi che concorrono alla decisione di quali cure fornire ad un paziente o come
giudicare un imputato. Per non parlare della Cina, dove un algoritmo può decidere che tipo di
cittadini siete, se potete avere accesso ad alcuni servizi, se potete guidare l'auto. A volte si
parla in modo altisonante di potenti intelligenze artificiali, altre volte si parla di algoritmi,
altre volte ancora semplicemente di fogli excel, ma il concetto resta lo stesso. Esiste un qualche
tipo di software che prende o almeno suggerisce determinate decisioni sulla base di determinati
criteri. E noi che ci vogliamo intendere come singoli o come società, possiamo fidarci ad occhi
chiusi di questi algoritmi? Ovviamente no. O meglio, possiamo seguire le loro indicazioni
in modo responsabile, facendoci affiancare nelle decisioni. Sicuramente come singoli possiamo
fermarci a riflettere su quali algoritmi governano ora la nostra vita e possiamo provare a capire
quali ci sono d'aiuto e quali invece ci stanno sfruttando, ci stanno pilotando in qualche modo.
Come società invece possiamo provare e pretendere di conoscerne il più possibile il funzionamento,
i criteri. E soprattutto possiamo impegnarci nel tentativo di rifiutare quelli che ci sono
scuri, quelli che non ci lasciano capire cosa fanno delle nostre informazioni, dei nostri dati. Noi
come cittadini europei siamo già più fortunati di altri, abbiamo il GDPR che ci dà un po' più
di garanzie, ma ci tocca comunque fare la nostra parte, informarci, capire, valutare, segnalare al
garante se necessario. Vi avverto che qui su Pensieri in Codice ne parleremo ancora perché
si tratta di un nuovo modo di pensare e che dobbiamo acquisire pian piano, un impegno che
dobbiamo prendere per noi e per gli altri, per migliorare il nostro presente e il nostro futuro.
Prima di concludere però l'episodio voglio raccontarvi un'altra storia,
questa volta un po' diversa dalle precedenti. Nel 1983 Stanislav Petrov, e anche questo non
si pronuncerà così, era un ufficiale dell'esercito russo che aveva il compito di monitorare il sistema
d'allarme nucleare dello spazio aereo sovietico. In pratica il suo lavoro consisteva nel controllare
il supercomputer e, in caso di allarmi o segnalazioni da parte di quest'ultimo,
allertare i suoi superiori per dar modo alla catena di comando di reagire alla minaccia nel
minor tempo possibile. Il 26 settembre di quell'anno, poco dopo mezzanotte, durante il turno
di Petrov, all'improvviso l'allarme iniziò a suonare. Ora, provate solo a immaginare la situazione.
Piena guerra fredda, i sistemi russi segnalano missili nucleari in avvicinamento diretti sul
territorio nazionale. Pochissimo tempo per reagire. Sembrano gli ingredienti perfetti per l'inizio
della terza guerra mondiale. Ma Petrov non era convintissimo. L'algoritmo del supercomputer
aveva lanciato l'allarme, ma al tempo stesso segnalava solo cinque missili in avvicinamento.
All'ufficiale la cosa non tornava. Cinque missili erano un numero decisamente strano per un attacco
che avesse senso. Pochi per mettere fuori gioco una nazione come la Russia, ma abbastanza da dare
il via a una rappresaglia che qualsiasi fosse la nazione attaccante doveva sapere perfettamente che
la Russia sarebbe stata in grado di scatenare. Quindi le alternative per Petrov erano due,
segnalare il tutto ai suoi superiori, dando praticamente il via alla terza guerra mondiale,
o attendere e cercare di capire meglio cosa stesse succedendo, sottraendo però
potenziali minuti preziosi alla propria patria per mettere in atto una qualsiasi tipo di
contromisura. Se vi è mai capitato di dover intervenire in emergenza su un servizio o su
un server di produzione di un cliente che è andato KO, potete provare a immaginare cosa
abbia provato l'ufficiale russo in quei 23 minuti spesi a verificare i calcoli del supercomputer.
Alla fine però l'intuizione di Petrov si rivelò fortunatamente corretta e la storia
è andata poi avanti come sappiamo. Se quel giorno l'ufficiale russo non avesse sentito il peso della
responsabilità di mettere in dubbio le affermazioni di quella macchina, oggi probabilmente il mondo
sarebbe diverso da come lo conosciamo.
Bene, anche oggi siamo giunti alla fine di questo episodio e come al solito vi ringrazio
per aver ascoltato fin qui e spero sia stato di vostro gradimento. Prima di lasciarvi però
questa volta devo dirvi una cosa. Pensieri in codice è giunto all'episodio numero 62 e dopo
circa due anni e mezzo di uscite più o meno regolari, di esperimenti, di tentativi andati
più o meno bene, credo sia arrivato il momento di tirare un po' le somme e cercare di capire
come far crescere questo progetto. È già da un bel po' di tempo che sto ragionando sul se e sul
come mettermi ancora più in gioco e a settembre sarà la resa dei conti. Per fare questo però
ho bisogno di te. Sì, mi rivolgo proprio a te che hai ascoltato fin qui. Per settembre ho in serbo
novità. Non posso ancora svelarti tutto ma la tua partecipazione sarà essenziale per la riuscita
della mia, ma anzi della nostra missione. E dico nostra perché ormai tu fai parte del progetto. Io
da te mi sento spronato a fare sempre meglio e tu che mi ascolti sei la linfa di questo mio
progetto di divulgazione. Per questo motivo ti sto coinvolgendo attivamente e non ti chiedo soldi,
o meglio se vorrai donare qualcosa potrei farlo sul sito pensieriincodice.it, mi raccomando con
due i pensieri in codice. Ed io te ne sarò ovviamente grato, ma ciò che è importante è
che da settembre tu ci sia nuovamente ad ascoltarmi e ancora più importante è che tu coinvolga qualche
amico. Io ci conto perché per fare grandi cose dobbiamo essere in tanti. Per prepararmi a questo
grande passo lavorerò al progetto per quasi tutto il mese di agosto, ma gli episodi si fermeranno e
ricominceranno probabilmente verso la fine di settembre. Quindi voglio approfittare un attimo
di questo momento anche per ringraziare tutti quelli che mi hanno aiutato e hanno reso possibile
tutto questo. Quindi grazie a tutti gli ospiti che hanno partecipato nel corso di questi episodi,
chi mi ha aiutato a scegliere l'attrezzatura, a risolvere i problemi tecnici, a sistemare l'audio
e soprattutto grazie a te che stai ascoltando perché anche tu sei tra quelli che mi hanno
incoraggiato, supportato più o meno attivamente, consigliato e magari anche criticato. Tutti voi
siete un costante aiuto, uno sprono e un sostegno ed ecco perché io voglio in qualche modo ricambiare
a questo contributo dando la possibilità a chi lo desidera di prendere parte in modo più attivo
al progetto. Insomma per adesso ti do semplicemente appuntamento a settembre,
ti invito a visitare pensieriincodice.it per scoprire un po' di novità che ti aspettano,
ti ringrazio per l'ascolto e ti ricordo che un informatico risolve problemi a volte anche
usando il computer.

