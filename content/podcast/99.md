---
authors: [Valerio Galano]
title: "Espresso - Drink Manager"
layout: episode
episode_type: full
series: [Espresso]
categories: [podcast]
tags: [beurer,consiglio,drink,gadget,idratazione,manager,smart]
seasons: 2
number: 99
date: Sun, 08 May 2022 06:00:02 +0000
audio: "episodes/PIC99.mp3"
audio_duration: 589
audio_size: 9419127
transcript: transcripts/PIC99.srt
url: /episodes/99
aliases: 
  - /99
image: "covers/PIC99.png"
explicit: "false"
draft: false
type: podcast
---
Drink Manager beurer - <a href="https://amzn.to/3kPjDLc" rel="noopener">https://amzn.to/3kPjDLc</a> <br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br />
<br />


{{< credits season="season2" >}}

<!-- more -->

## Testo dell'episodio

Ti do il benvenuto su Espresso, la rubrica di pensieri in codice in cui ci beviamo insieme
un caffè ed io ti racconto di un libro, di un gadget, di un videogame o di qualsiasi
altra cosa che mi ha colpito e che sono sicuro piacerà anche a te.
Al termine dell'episodio, se riterrai che ti abbia dato un buon consiglio e vorrai offrire
tu il prossimo caffè, potrai farlo acquistando dal link affiliato che trovi in descrizione
o addirittura pensando di inviare un piccolo contributo per supportare il progetto. Trovi
tutti i dettagli sul sito pensieriincodice.it, con due i.
Quando penso a te, ascoltatore di pensieri in codice, tendo sempre ad immaginarti un
po' simile a me, con i miei stessi interessi, con le mie stesse fissazioni, ma anche con
i miei stessi problemi. Forse è un modo un po' limitato di pensare alla cosa, ma per
ora è così e influisce anche sui gadget che ti consiglio in questa rubrica. Se qualcosa
piace a me, finisce nell'elenco degli argomenti degli episodi di Espresso e lo strumento di
oggi non fa eccezione. Per come ti immagino quindi, sei probabilmente una persona che
trascorre tanto tempo seduta ad una scrivania davanti a un pc. Tra call e email, documentazione
e codice, le ore trascorrono in un attimo e a volte la concentrazione è tale che non
ti stacchi dallo schermo se non per il pranzo e la cena. Sono certo che come me già sai
che si tratta di un comportamento sbagliato, però ammettilo, non è mica semplice renderti
conto che dovresti fare una pausa quando la tua mente è immersa in un flusso continuo
di creatività e ragionamento. Io spesso utilizzo un timer e la tecnica del pomodoro, ne ho
parlato in un episodio di qualche tempo fa di pensieri in codice, ma è un approccio
non sempre applicabile e soprattutto non riguarda nello specifico il problema che vorrei
affrontare oggi con te, che è in realtà un po' più subdolo. Tra le tante attività
infatti che noi informatici tendiamo a trascurare, c'è quella semplice ma fondamentale, raccomandata
praticamente da tutti, che è l'idratarsi, l'assumere una sufficiente quantità di liquidi.
Ora lo so che è banale, ma pensaci, tu bevi almeno un litro e mezzo o due litri di acqua
ogni giorno? Non serve essere laureati in medicina per sapere che è una cosa importante,
ce ne accorgiamo noi stessi in quei rari giorni in cui assolviamo correttamente a questo compito,
abbiamo meno fame, ci sentiamo più energici, le signore che hanno più occhio per queste
cose notano una pelle più elastica, ci sentiamo semplicemente meglio in generale. Eppure di norma
non lo facciamo, nei giorni lavorativi perché siamo troppo concentrati sulle nostre altre
attività, nel weekend semplicemente perché ormai ci siamo abituati a trascurare queste attività e
ce ne dimentichiamo. Io ho sempre cercato una soluzione a questo problema nel mondo tech,
ho sempre pensato che dovesse esistere uno strumento smart per aiutare le persone a
mantenere questa buona abitudine e quindi nel corso degli anni ho provato un po' di quelle
app che ti avvisano durante il giorno, nelle quali puoi annotare la quantità di acqua bevuta e le ho
sempre abbandonate al massimo dopo tre o quattro giorni. Non importava quale scegliessi, c'era
sempre quel pensiero di fondo che mi diceva che c'era qualcosa che non andava e poi finalmente
ho capito. Il limite è che ti devi appuntare le informazioni manualmente, sembra una cosa da niente
ma la realtà è che il telefono fa bip, tu devi bere magari un sorso o un bicchiere o dalla
borraccia chissà quale quantità e poi sbloccare il telefono, cliccare sulla notifica, cliccare
su aggiungi, capire la quantità, si ma sto lavorando, mi sono distratto, ho perso il filo, arrivano
altre notifiche, no, non funziona secondo me. Ne sono così convinto che qualche anno fa provai
perfino a progettare con un collega ingegnere una borraccia che tenesse traccia in maniera
automatica della quantità di acqua bevuta. Purtroppo il progetto si arenò quasi subito
probabilmente perché non ci credemmo abbastanza ma forse con il senno di poi perché non avemmo
l'idea giusta che come scoprirai fra poco è così semplice da sembrare banale. Ad ogni modo dopo
tanta ricerca qualche settimana fa finalmente ho scoperto la soluzione perfetta. Ovviamente l'ho
acquistata, l'ho provata e se oggi sono qui a condividerla con te è perché l'ho trovata
fantastica. Sto parlando del drink manager. E cosa sarà mai un drink manager? Beh nella
pratica è una piccola bilancia intelligente prodotta dalla Beurer, è un'azienda tedesca non
faccio nemmeno finta di pronunciarla correttamente. Il funzionamento è molto semplice, la posizioni
vicino alla tua appostazione, riempi un contenitore, un bicchiere, una tazza, io uso una
borraccia di Decathlon da 5 euro e lo appoggi sopra il drink manager. Quando bevi ovviamente
sollevi il contenitore e poi lo riappoggi e la bilancia valuta la differenza di peso e capisce
quanta acqua hai bevuto. E' semplice e geniale. Mantiene le informazioni per 14 giorni e di
tanto in tanto puoi collegarla via bluetooth allo smartphone per scaricare i dati nell'app la
quale ti produce anche qualche grafico e ti comunica se hai rispettato o meno gli obiettivi
che ti sei prefissato. Ovviamente la sua funzione non si limita solo a conteggiare l'acqua bevuta
ma opera anche come un piccolo reminder. Puoi impostare fasce orarie e quantità di liquidi da
assumere e il manager ti avvisa tramite segnali luminosi e sonori se stai rispettando o meno la
tua tabella di marcia. L'oggetto in sé è molto leggero e compatto, io lo metto nello zainetto
del pc e me lo porto in ufficio ma entra tranquillamente anche nella tasca di una
giacca. Nell'utilizzo giornaliero mi sono dato come obiettivo i classici due litri e devo dire
che anche se non li raggiungo proprio sempre la media generale è molto migliorata nel corso di
queste ultime settimane ma ovviamente prima che tu te lo possa chiedere ti dico subito che non
lo utilizzo in modo compulsivo ad esempio non durante i pasti. L'idea non è quella di tracciare
ogni singola goccia di liquido quanto piuttosto quella di avere un reminder un pochino più
intelligente che richieda molta meno attenzione nell'utilizzo. Tanto per capirci ad esempio sto
sorseggiando anche mentre scrivo questo episodio, se a ogni sorso dovessi fermarmi per annotare la
quantità ci metterei non lo so il doppio del tempo probabilmente. Il manager però sta anche
facendo bip e mi sta mostrando un led rosso quindi so che devo incrementare il ritmo se voglio
rispettare la mia tabella di marcia. Insomma è una soluzione semplicissima ma anche molto
funzionale. Io conoscevo già la Beurer perché ho già una loro bilancia appesa persone smart da
anni e posso dire che i loro prodotti mi piacciono proprio per fattura e resistenza. Anche per questo
motivo mi sono lanciato subito nell'acquisto del drink manager e devo dire che non me ne
sono affatto pentito. Bene come certamente avrai capito dalla mia voce oggi non sono per niente in
forma quindi sinceramente non saprei che altro dirti riguardo al drink manager se non consigliarti
di andare a guardare il link che ti lascio in descrizione che ti ricordo è un link affiliato
quindi acquistando a partire da esso non spenderai un centesimo in più ma sosterrai il mio progetto.
Poi se hai domande non esitare a farmele sarò felice di risponderti. Trovi tutti i miei
contatti sul sito pensierincodice.it con due i. Ah e poi non farti spaventare da alcune
recensioni che troverai che ti dicono che è troppo difficile da usare. Sinceramente la
cosa mi aveva un po' preoccupato all'inizio ma una volta messo in funzione mi sono reso conto
che è di una semplicità tale che onestamente non capisco come non si possa riuscire ad utilizzarlo.
Cioè o a quei clienti deve essere capitato un esemplare difettoso oppure boh gli esemplari
difettosi sono loro non saprei come altro spiegare la cosa. Bene la mia voce è terminata tu fammi
sapere se deciderai di seguire questo mio consiglio lo sai che ci tengo. Noi ci sentiamo
la settimana prossima con un nuovo episodio classico del podcast voce permettendo e ricorda
sempre che un informatico risolve problemi a volte anche usando il computer.

