---
author: Valerio Galano
title: "Ep.1 - Perché tutti dovremmo imparare a programmare?"
layout: episode
episode_type: full
series: []
explicit: "no"
season: 1
number: 1
date: Wed, 20 Feb 2019 09:30:21 +0000
audio: "episodes/PIC1.mp3"
audio_duration: 867
audio_size: 13869138
transcript: "transcripts/srt/PIC1.srt"
url: /episodes/1
aliases:
  - /1
tags: [codice,problem,programmazione,software,solving,sviluppo]
image:
    url: "images/logo-pensieri-in-codice-512x512.png"
    alt: "Logo Pensieri in codice"
categories: [podcast]
draft: false
type: podcast
---
“Tutti in questo Paese dovrebbero imparare a programmare un computer, dovrebbero impara un linguaggio di programmazione perché ciò insegna a pensare” - Steve Jobs  
  
Le abilità richieste ad un buon programmatore possono essere impiegate per migliorare un po' la vita di tutti i giorni. Proviamo a vedere insieme qualche consiglio pratico.  
  
Fonti:  
Think Like a Programmer: An Introduction to Creative Problem Solving - <https://amzn.to/3sJekyI>   
<https://medium.com/@mich.murabito/il-duro-lavoro-dello-sviluppatore-34bf3a1668f6>   
<https://medium.freecodecamp.org/how-to-think-like-a-programmer-lessons-in-problem-solving-d1d8bf1de7d2>   
<https://youtu.be/IY7EsTnUSxY>   
  
Per sostenere il podcast:  
Compra su Amazon partendo da questo link\* - <https://amzn.to/2MGITWk>   
Regalami qualcosa dalla wishlist - <https://pensieriincodice.it/360s8Kx>  
  
Attrezzature:  
Microfono Blue Yeti\* - <https://amzn.to/3kSE35f>   
Filtro anti-pop\* - <https://amzn.to/3baPMsh>   
Filtro anti-pop\* - <https://amzn.to/2MH0Wf1>   
Schermo fonoassorbente\* - <https://amzn.to/3sOZE0P>   
  
\* Il costo di acquisto non sarà maggiore per te, ma Amazon mi girerà una piccola parte del ricavato.   
  
Crediti:  
Montaggio - Daniele Galano - [https://www.instagram.com/daniele\_galano/](https://www.instagram.com/daniele_galano/)   
Voce intro - Costanza Martina Vitale  
Musica - Kubbi - Up In My Jam  
Musica - Light-foot - Moldy Lotion

<!-- more -->

## Testo dell'episodio

Pensieri in codice, idee dal mondo del software a cura di Valerio Galano

Salve a tutti ragazzi e benvenuti a questo primo episodio di Pensieri in codice, il podcast
nel quale vorrei chiacchierare con voi di argomenti presi dal mondo del software, di internet e della programmazione
Questo piccolo progetto vuole essere per me uno scambio di idee, quindi sono bene accetti commenti, sia positivi che negativi
e anche consigli sull'utilizzo di questo splendido mezzo che è il podcast e che per me è un territorio quasi inesplorato
Spero dunque di riuscire a darvi degli spunti di riflessione sui quali poi poter discutere assieme
Ora però basta con le presentazioni e passiamo a parlare del nostro primo argomento che come avrete capito dal titolo riguarda la programmazione
Penso che tutti in questo paese dovrebbero imparare a programmare un computer,
dovrebbero imparare un linguaggio di programmazione perché ciò insegna a pensare
Per capire le parole di Jobs dobbiamo tenere a mente un fatto importante e cioè che imparare a programmare un computer
o volendo dirla in termini più moderni, imparare a sviluppare un software non è un'attività che richiede unicamente la conoscenza di uno o più linguaggi di programmazione
né consiste unicamente nello scrivere codice che non abbia errori di sintassi o che si compili e si esegua correttamente
in realtà sviluppare software vuol dire principalmente essere in grado di risolvere problemi
Ad un buon programmatore infatti non è unicamente richiesta la mera conoscenza di uno o più linguaggi di programmazione
quanto piuttosto una specifica abilità definita problem solving
Problem Solving
Proviamo a descrivere il concetto di problem solving utilizzando un esempio
immaginiamo quindi di avere un oggetto che potrebbe essere un cimelio di famiglia come ad esempio un vecchio orologio
al quale siamo magari per qualche motivo particolarmente affezionati
un giorno di punto in bianco questo nostro orologio smette di funzionare
a quel punto avremo un problema e banalmente questo problema sarà poter sapere l'ora
ovviamente ora voi starete pensando che questo è un problema di poco conto
basterà semplicemente sostituire il nostro orologio con uno qualsiasi anche comprato all'IKEA
Bene, dal punto di vista teorico questa è sì una soluzione al nostro problema
ma dal punto di vista del problem solving essa non tiene conto di una cosa fondamentale detta all'inizio
e cioè che noi siamo particolarmente affezionati a quell'orologio
e non vorremmo sostituirlo per nessun motivo al mondo
questa condizione dunque viene a rappresentare per noi un vincolo sul problema iniziale
che rende non valida la soluzione di sostituire l'orologio
riparare il nostro orologio sarà una soluzione che risolve il problema e contemporaneamente ne rispetta il vincolo
per problem solving si intende quindi quell'attività del pensiero
volta ad individuare la soluzione di un problema rispettandone i vincoli
in particolare nel caso della programmazione
tale soluzione sarà espressa come un insieme finito di operazioni con determinate caratteristiche
che andranno poi a formare un algoritmo
tale algoritmo potrà poi essere trasformato in un vero e proprio software
per un programmatore è quindi imprescindibile conoscere e affinare questo tipo di tecnica
ma anche per chi si occupa di tutt'altro conoscerne le tecniche base può risultare molto utile e interessante
nel libro Think Like a Programmer di cui vi lascio un link in descrizione
piccola parentesi
vi avviso che se acquisterete i libri o i prodotti che vi segnalo dai link ad Amazon che trovate nella descrizione
voi non pagherete una quota aggiuntiva ma parte del ricavato invece di andare ad Amazon
verrà trasferito al mio account
ed io potrò utilizzare questi fondi per migliorare e portare avanti questo progetto
come vi dicevo appunto nel libro Think Like a Programmer
Sproul individua tutta una serie di tecniche che possono essere utilizzate per affinare le proprie capacità di problem solving
in particolare egli menziona 8 tecniche di base tra le quali io ne ho selezionate 3 che ora vi andrò a illustrare
tecnica numero 1
munirsi di un buon piano
nel nostro percorso verso la risoluzione di un problema sarà sempre buona norma spendere un po' di tempo per redigere un buon piano
un insieme di passi che se completati tutti e nel giusto ordine ci porteranno automaticamente alla soluzione del problema
se infatti affronteremo il nostro problema sprovvissi di un buon piano probabilmente ci troveremo in difficoltà nel momento in cui sarà necessario misurare i progressi o pianificare le risorse e i tempi
se invece avremo il nostro piano da seguire sarà molto più facile per noi pianificare le attività, controllare lo stato di avanzamento dei lavori e sapere in ogni momento quanto siamo lontani dal nostro obiettivo
immaginiamo ad esempio di dover redigere una tesina per un esame e di avere 15 giorni di tempo per consegnarla
un buon piano potrebbe essere il seguente
primo giorno scegliere gli argomenti da inserire nella tesi
successivi tre giorni studiare gli argomenti selezionati e raccogliere le informazioni necessarie
ancora altri tre giorni per scrivere una prima bozza
due giorni poi per rivedere e correggere la bozza appena scritta
un ulteriore giorno per redigere la versione definitiva della tesina
in questo modo ci avanzerebbero ben cinque giorni da impiegare in caso di imprevisti o errori di valutazione
il nostro obiettivo non sarebbe quello genericamente di dover redigere una tesina
bensì giorno per giorno avremo un singolo e più gestibile obiettivo
potremo inoltre verificare i nostri progressi se siamo in anticipo o in ritardo sulla tabella di marcia
ed eventualmente correggere il nostro piano
ovviamente infatti dobbiamo essere consci del fatto che il nostro piano per quanto dettagliato e preciso
una volta a contatto con la realtà potrebbe subire tutta una serie di modifiche
ma fintanto che conserveremo il controllo sulla nostra pianificazione
questo per noi non sarà un problema
in ogni caso però approcciarsi alla risoluzione di un problema senza avere alle spalle un piano ben definito
equivarrà praticamente ad affidarsi alla fortuna
tecnica numero 2
riformulare il problema
così come quando si intraprende un viaggio è buona norma esaminare tutte le strade disponibili
per poter scegliere quella più adatta alle nostre esigenze
magari quella più breve o quella panoramica o semplicemente quella che ci piace di più
allo stesso modo quando si affronta un problema è bene riformularlo in vari modi
analizzare infatti lo stesso problema da più angolazioni potrebbe mettere in evidenza
collegamenti e informazioni poco chiare o nascoste
riformulare quindi il problema ci permetterà di plasmarlo nella forma più adatta ad essere risolta
proviamo a chiarire il concetto riformulando il rompicapo del piano
e quindi la risoluzione del problema
per chi non lo conoscesse in questo rompicapo c'è un contadino che si trova sulla riva di un fiume
con appunto un lupo una pecora ed un cavolo
il problema del nostro contadino è portare sulla seconda riva del fiume i tre oggetti
ma per farlo egli dispone solamente di una barca che può trasportare un unico oggetto
e quindi non ha bisogno di altri oggetti
ma per farlo egli dispone solamente di una barca che può trasportare un unico oggetto per volta
oltre a ciò il contadino sa che non potrà lasciare su una delle due rive del fiume
la coppia formata da pecora e lupo perché quest'ultimo mangerà la prima
o cavolo e pecora sempre perché l'ovino mangerà l'ortaggio
in questa che è la formulazione classica del problema abbiamo dunque tre vincoli
il primo è che il contadino possa portare un solo oggetto per volta
gli altri due sono rappresentati dal fatto che esistono specifiche coppie
quindi pecora lupo e pecora cavolo che non possono essere lasciati da soli sulla stessa riva
ora so che molti di voi già conosceranno la soluzione al rompicapo
o saranno comunque in grado di trovarla in poco tempo facilmente
ma quello che interessa a noi è il processo di riformulazione del problema
quindi proviamo a ragionare insieme
innanzitutto esaminiamo i vincoli sugli oggetti che il contadino deve trasportare
il problema ci dice esplicitamente quali non possono essere lasciati insieme
tuttavia a partire da queste informazioni se ne può dedurre una terza
e cioè che esiste una particolare coppia che può essere lasciata senza sorveglianza da sola
su una riva del fiume e cioè la coppia cavolo lupo
questa informazione pur non aggiungendo o togliendo nulla alla formulazione del nostro problema
risulta però più utilizzabile rispetto alle altre e dopo andremo a vedere perché
nel frattempo notiamo anche che benché ci venga detto che la barca del nostro contadino
non può trasportare più di un oggetto per volta
nessuno vieta che egli possa portare avanti e indietro lo stesso oggetto più di una volta
e anche questa è un'informazione non menzionata esplicitamente
ma fondamentale ai fini della risoluzione
grazie a queste due informazioni che abbiamo scoperto infatti
per il nostro contadino sarà tutto molto più semplice
innanzitutto egli potrà decidere immediatamente qual è il primo animale da portare
ovviamente la pecora perché sarà l'unico oggetto che se separato dal gruppo
lascerà sulla riva quella che potremmo definire la coppia sicura il lupo e il cavolo
detto ciò la seconda delle nostre informazioni nascoste
permetterà al nostro contadino di riportare indietro la pecora
nel momento in cui avrà portato il secondo animale sulla seconda riva
in questo modo potrà comunque evitare di lasciare due animali incompatibili sulla stessa riva
a questo punto la soluzione sarà molto semplice
per risolvere il rompicapo basterà portare prima la pecora sulla seconda riva
tornare indietro e prendere ad esempio il lupo
portarlo sulla seconda riva riprendere la pecora in modo che il lupo non la mangi
riportarla sulla prima riva a quel punto prendere il cavolo
portarlo sulla seconda riva e tornare finalmente a riprendere la pecora
tecnica numero 3 suddividere il problema
questa tecnica si basa su di un concetto molto semplice
se riesco a prendere il mio problema e suddividerlo in due problemi più semplici
potrò allora risolvere singolarmente i due problemi
e unire le loro soluzioni per giungere alla soluzione del problema iniziale
applicando questa tecnica in modo iterativo è quindi possibile suddividere il problema
in tanti problemi a mano a mano sempre più semplici
fino ad ottenere una serie di problemi sufficientemente semplici da essere risolti in modo agevole
a quel punto ricombinando insieme tutte le soluzioni di questi problemi
sarà possibile ottenere la soluzione del problema di partenza
immaginiamo ad esempio di dover calcolare l'area di un quadrato di cui conosciamo solamente il perimetro
certamente potremmo trovare una formula per calcolare direttamente questo valore
tuttavia possiamo suddividere il nostro problema in due più semplici
il primo che a partire dal perimetro calcoli il lato
e il secondo che a partire dal lato calcoli l'area
a questo punto risolvendo i due problemi avremo risolto il nostro problema di partenza
siamo dunque giunti al termine del primo episodio di pensieri in codice
io vi ringrazio tantissimo per essere arrivati fin qui
so che questo episodio è venuto un po' lungo e vi prometto che i prossimi saranno più brevi
quindi rapidamente vi invito a lasciarmi la vostra opinione nei commenti
e vi do appuntamento alla prossima
