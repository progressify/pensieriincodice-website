---
authors: [Valerio Galano]
title: "Snippet - L\'origine del bit e della cibernetica"
layout: episode
episode_type: full
series: [Snippet]
categories: [podcast]
tags: [comunicazione,dato,informazione,shannon,stocastico,storia,wiener]
seasons: 2
number: 85
date: Sun, 30 Jan 2022 16:30:04 +0000
audio: "episodes/PIC85.mp3"
audio_duration: 343
audio_size: 5478608
transcript: transcripts/srt/PIC85.srt
url: /episodes/85
aliases: 
  - /85
image: "covers/PIC85.png"
explicit: "false"
draft: false
type: podcast
---
Fonti: <br />
La storia del mondo in dodici mappe - <a href="https://amzn.to/3qT1uQk" rel="noopener">https://amzn.to/3qT1uQk</a> <br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br />
<br />


{{< credits season="season2" >}}

<!-- more -->

## Testo dell'episodio

Sul finire degli anni 40, alcuni tra i più importanti matematici ed ingegneri statunitensi
iniziarono a dedicarsi allo studio dei cosiddetti processi stocastici. In due semplici parole
i processi stocastici sono eventi che sembrano casuali e indipendenti, ma se studiati su
un certo lasso di tempo possono essere matematicamente sia descritti sia previsti con una certa
accuratezza. Per intenderci un semplice esempio di questo tipo di eventi potrebbe essere il
numero di errori nella catena di montaggio di una fabbrica. Sul totale dei pezzi prodotti
è naturale che alcuni presentino dei difetti, ma la loro distribuzione nel tempo non sarà
certamente regolare. Un giorno magari non ne capiterà nessun prodotto difettato, un
altro giorno solo qualche pezzo sarà da buttare e magari in un giorno sfortunato gli scarti
saranno in quantità notevole. Oltre a questo altri esempi dei processi stocastici sono
il decadimento degli atomi, il numero di auto che transitano per un casello autostradale,
il numero di chiamate in arrivo ad un centralino telefonico e, fondamentale per il nostro discorso,
gli atti di comunicazione, siano essi tra umani o macchine. Nella seconda metà degli
anni 40 quindi scienziati come Claude Shannon o Norbert Weiner, che durante la guerra erano
stati impegnati nello studio di processi stocastici come i sistemi di puntamento degli armamenti o la
crittografia utilizzata per mascherare le comunicazioni, iniziarono a proporre sistemi
matematici in grado di analizzare ed addirittura prevedere atti che fino a quel momento venivano
normalmente considerati arbitrari e casuali. Nel 1948 Weiner scriveva
Abbiamo deciso di chiamare l'intero campo della teoria del controllo e della comunicazione sia
nelle macchine che negli animali con il nome di Cibernetica. Questa nuova parola,
Cibernetica, derivava da una parola greca che io non sono in grado di pronunciare perché non
ho mai studiato il greco, ma credo si dica Kibernetes e che appunto indicava il timoniere
di una nave o più nello specifico dell'azione il controllare o il governare. Sempre nel 48 poi,
nell'ormai celebre esagio Una teoria matematica della comunicazione, Claude Shannon faceva un
ulteriore passo avanti e teorizzava che in qualsiasi comunicazione, non importa di quale
natura, convivono essenzialmente due elementi. Il messaggio vero e proprio e quello che lui
definiva rumore, cioè una sorta di interferenza che disturba la trasmissione del messaggio.
Uno degli aspetti particolarmente interessanti della teoria di Shannon è che il contenuto del
messaggio è fondamentalmente irrilevante. Tutta l'analisi si basa sul modo in cui funziona la
trasmissione. Il messaggio infatti viene in pratica generato da una sorgente, poi entra in
un dispositivo di trasmissione, attraversa un mezzo fisico specifico, raggiunge una destinazione e
infine viene interpretato dal ricevente. E nel momento in cui attraversa il mezzo fisico,
il messaggio incontra il rumore, cioè tutta una serie di interferenze non pertinenti che
si aggiungono ad esso e vanno quindi a creare disturbo al momento della ricezione. Chiaramente
una descrizione del genere è adattabile a qualsiasi tipo di trasmissione di informazioni,
dalla comunicazione verbale fra persone fino alle onde radio o alle moderne reti informatiche. E
Shannon nel suo articolo mostrava che tutti questi messaggi possono essere sia misurati,
sia trasmessi in maniera digitale, cioè tramite impulsi elettrici che rappresentano le cifre 0 o
1. Lo stesso Shannon scriveva se si usa la base 2 le unità risultanti possono essere chiamate
cifre binarie, ovviamente lui in inglese scrisse digital bits o più brevemente bit. E questa
relativamente semplice frase introduceva di fatto il concetto ed il termine che noi tutti oggi
utilizziamo per indicare l'unità di misura dell'informazione. Nel suo saggio poi Shannon
continuava sviluppando una teoria delle probabilità che tramite una serie di complessi
algoritmi mostrava come fare per massimizzare le prestazioni del segnale e al tempo stesso
minimizzare il rumore riducendone quindi gli effetti. E ad oggi la teoria di Shannon è alla
base delle operazioni di memorizzazione e di trasmissione delle informazioni digitali,
permette la conversione dei dati da un formato all'altro, ne consente la quantificazione ed il
conteggio. Grazie per aver ascoltato Snippet una rubrica di pensieri in codice. Scopri
tanti altri contenuti sul sito pensieriincodice.it

