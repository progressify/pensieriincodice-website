---
authors: [Valerio Galano]
title: "Espresso - Hello World (Hannah Fry)"
layout: episode
episode_type: full
series: [Espresso]
categories: [podcast]
tags: [ai,artificiale,consigli,ia,intelligenza,learning,lettura,machine]
seasons: 2
number: 75
date: Sun, 21 Nov 2021 05:00:02 +0000
audio: "episodes/PIC75.mp3"
audio_duration: 302
audio_size: 4825755
transcript: transcripts/PIC75.srt
url: /episodes/75
aliases: 
  - /75
image: "covers/PIC75.png"
explicit: "false"
draft: false
type: podcast
---
Hello world. Essere umani nell'era delle macchine - Fry, Hannah - <a href="https://amzn.to/3sSFvZ7" rel="noopener">https://amzn.to/3sSFvZ7</a> <br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br />
<br />
Produttori:<br />
Alex Ghibellini, Anonimo<br />
<br />


{{< credits season="season2" >}}

<!-- more -->

## Testo dell'episodio

Ti do il benvenuto su Espresso, la rubrica di pensieri in codice in cui ci beviamo insieme
un caffè ed io ti racconto di un libro, di un gadget, di un videogame o di qualsiasi
altra cosa che mi ha colpito e che sono sicuro piacerà anche a te.
Al termine dell'episodio, se riterrai che ti abbia dato un buon consiglio e vorrai offrire
tu il prossimo caffè, potrai farlo acquistando dal link affiliato che trovi in descrizione
o addirittura pensando di inviare un piccolo contributo per supportare il progetto. Trovi
tutti i dettagli sul sito pensieriincodice.it, con due i.
Oggi torniamo a parlare di libri e, visto che questo è uno degli argomenti più interessanti
degli ultimi anni, torniamo anche a parlare di intelligenza artificiale. Il libro in questione,
vincitore tra gli altri del premio Asimov 2020, si intitola Hello World ed è scritto
da Anne Fry. Si tratta di un testo, ovviamente divulgativo, che si concentra nel descrivere
le conseguenze per la vita e le relazioni umane del fatto di vivere in un mondo in
cui l'intelligenza artificiale sta prendendo piede in un numero sempre maggiore di ambiti.
Iniziando da una semplice ma interessante trattazione del concetto di algoritmo, mette
subito in evidenza quelle che sono le differenze tra algoritmi basati su regole e quelli basati
su machine learning. E così facendo permette al lettore di farsi già una prima idea di
cosa sia in realtà e di come funzioni quella che nel gergo comune viene definita intelligenza
artificiale, ma che in realtà è un complesso sistema di matematica e statistica. Poi,
una volta poste le basi per la comprensione, ogni capitolo si addentra in uno specifico
ambito della società umana, analizzandone la presenza di algoritmi di machine learning,
le implicazioni sia tecniche che morali e anche le prospettive per il prossimo futuro.
In questo libro dunque si parla di medicina, di arte, di giustizia, di finanza e di vari
altri aspetti così prettamente umani, ma mettendo in luce quanto essi dipendano e dipenderanno
sempre di più dagli algoritmi. Leggendo questo libro potresti scoprire che esistono macchine
che prendono decisioni in campi che non avresti mai sospettato. E poi troverai anche la descrizione
di molti aneddoti e avvenimenti interessanti della storia dell'informatica, nonché tanti
spunti per eventuali letture future. Lo stile della F.R.A.I. è più che comprensibile, ma al
tempo stesso non diventa mai banale. L'intero testo è molto scorrevole, si legge veramente in pochi
giorni ed è adatto sia per i più maturi che magari sono interessati a capire come sta cambiando il
mondo intorno a loro, sia ai più giovani che di fatto vivranno tutta la loro vita nel mondo del
machine learning. Senza contare il fatto che i libri candidati al premio Asimov vengono appunto
recensiti da ragazzi delle scuole superiori. Personalmente leggendo Hello World ho scoperto
tante informazioni di cui non ero a conoscenza e questo mi ha ispirato per varie puntate di
Pensieri in Codice e anche per un altro paio di letture di cui magari ti parlerò prossimamente. E
questo per dirti che secondo me si tratta di un libro sia per tutti ma che farebbe bene anche a
tutti leggere. Conoscere e saper valutare gli aspetti della società in cui si vive non solo è
interessante di per sé ma può anche essere molto utile nella vita di tutti i giorni. Quando si
chiede un prestito ad esempio o quando si sostiene un colloquio di lavoro e se ti stai chiedendo
perché ti faccio proprio questi esempi allora è veramente il caso che tu legga questo libro.
Senza contare che potrebbe anche essere un'ottima idea regalo ad esempio per il Natale che si sta
avvicinando. Quindi io spero di averti convinto ad approcciare questa interessante lettura e ti
ricordo che in descrizione trovi il link affiliato per acquistare il libro da Amazon. In questo modo
potrai anche supportare questo progetto senza spendere un centesimo in più. Dunque ti ringrazio
per avermi ascoltato, ti auguro una buona lettura, ti ricordo che puoi visitare il sito
pensierincodice.it con due i per avere maggiori informazioni e trovare altri contenuti e infine
ti ringrazio per avermi tenuto compagnia oggi e ti do appuntamento al prossimo caffè. Ciao!

