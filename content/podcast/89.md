---
authors: [Valerio Galano]
title: "Snippet - Algoritmo, algebra e numeri arabi"
layout: episode
episode_type: full
series: [Snippet]
categories: [podcast]
tags: [algebra,algortimo,arabi,curiosità,indiani,numeri,storia]
seasons: 2
number: 89
date: Sun, 27 Feb 2022 17:30:02 +0000
audio: "episodes/PIC89.mp3"
audio_duration: 247
audio_size: 3950131
transcript: transcripts/PIC89.srt
url: /episodes/89
aliases: 
  - /89
image: "covers/PIC89.png"
explicit: "false"
draft: false
type: podcast
---
Fonti: <br />
Breve e universale storia degli algoritmi - <a href="https://amzn.to/3pK6lSj" rel="noopener">https://amzn.to/3pK6lSj</a> <br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br />
<br />


{{< credits season="season2" >}}

<!-- more -->

## Testo dell'episodio

Benvenuti su Snippet, una rubrica di pensieri in codice, pillole e aneddoti dal mondo dell'informatica
in meno di 5 minuti.
Abu Jafar Muhammad Ibn Musa al-Hawarizmi, sempre ammesso che si pronunci in questo modo,
nasce nel 780 d.C. in quella che ai giorni nostri è conosciuta come la regione dell'Uzbekistan.
Riconosciuto già dai suoi contemporanei come abile studioso, viene presto messo dal califo
dell'epoca a capo di un famoso polo culturale arabo, che prendeva il nome di Casa della
Saggezza e che, proprio in quel periodo, sotto la sua supervisione, darà il via ad un'opera
di traduzione di un gran numero di testi matematici di stampo greco, indiano, babilonese e persiano.
Presumibilmente intorno all'anno 825 d.C., lo stesso al-Hawarizmi scrive inoltre un proprio
testo, dal titolo per me assolutamente impronunciabile in lingua originale, ma che in italiano suona
più o meno come compendio sul calcolo per completamento e bilanciamento, e del quale
purtroppo fino ad oggi non è sopravvissuta alcuna copia in lingua araba, ma solo successive
traduzioni latine.
Tale opera, infatti, avrà grande diffusione in Europa nei secoli successivi e nel periodo
medioevale, e verrà ripresa, studiata e ampliata da vari studiosi la cui fama è più che viva
anche oggi. Uno fra tutti, ad esempio, è proprio il matematico Fibonacci, quello della
serie di numeri, di cui abbiamo parlato anche già qui su Snippet. Questo testo arabo, che
poi sarebbe diventato un pilastro della moderna aritmetica, illustrava un sistema di numerazione
indiano, sconosciuto all'epoca in Europa e che presentava un simbolo speciale in più
rispetto al sistema romano. Questo simbolo, che per noi oggi è più che normale e comunemente
utilizzato, per l'epoca rappresentava una grande innovazione e permetteva di ampliare notevolmente
le possibilità di calcolo. Mi sto riferendo banalmente allo zero. Proprio il fatto che
le cifre che noi utilizziamo oggi, ogni giorno, ci siano giunte in Europa tramite un autore
arabo, nonostante esse in realtà siano di origine indiana, è proprio il motivo per
cui noi ci riferiamo spesso ad esse con il titolo di numeri arabi e non numeri indiani.
Oltre a questo, poi, nel libro di Hal Hawarizmi viene anche descritta una serie di regole
da applicare per calcolare meccanicamente, in modo automatico, le quattro operazioni
di base, somma, sottrazione, moltiplicazione e divisione. E queste regole, che sono composte
di passaggi ben definiti, semplici da applicare e in numero finito, vengono tuttora insegnate
agli studenti di scuola elementare. E anche se all'epoca questa parola non esisteva ancora,
esse rappresentano di fatto i primi algoritmi matematici formalizzati. Ed è proprio infatti
dalla traslitterazione del nome Hal Hawarizmi che ha avuto origine la moderna parola algoritmo.
E come se non bastasse, dalla versione abbreviata del titolo del suo libro, tradotta in latino,
ha preso invece origine la parola algebra.

