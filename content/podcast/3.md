---
authors: [Valerio Galano]
title: "Ep.3 - Consigli per la privacy online"
layout: episode
episode_type: full
series: []
categories: [podcast]
tags: [amazon,chrome,consigli,cookie,duckduckgo,facebook,firefox,google,online,password,privacy,tracciamento,twitter,web]
seasons: 1
number: 3
date: Wed, 06 Mar 2019 06:00:21 +0000
audio: "episodes/PIC3.mp3"
audio_duration: 811
audio_size: 12962818
transcript: transcripts/srt/PIC3.srt
url: /episodes/3
aliases: 
  - /3
image: "images/covers/PIC3.png"
explicit: "false"
draft: false
type: podcast
---
Nel mondo moderno, le informazioni sono uno dei beni più preziosi e noi, ogni giorno, ne regaliamo enormi quantità ai siti Web che visitiamo. Cosa possiamo fare per arginare questa tendenza?<br />
<br />
Home page dei software menzionati:<br />
DuckDuckGo - Motore di ricerca - <a href="https://duckduckgo.com/" rel="noopener">https://duckduckgo.com/</a> <br />
Firefox - Browser - <a href="https://www.mozilla.org/" rel="noopener">https://www.mozilla.org/</a> <br />
Keepass - Gestore password - <a href="https://keepass.info/" rel="noopener">https://keepass.info/</a> <br />
Firefox Multi-Account Containers - <a href="https://addons.mozilla.org/en-US/firefox/addon/multi-account-containers/" rel="noopener">https://addons.mozilla.org/en-US/firefox/addon/multi-account-containers/</a> <br />
<br />


{{< support >}}

Attrezzature:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Il costo di acquisto non sarà maggiore per te, ma Amazon mi girerà una piccola parte del ricavato. <br />
<br />


{{< credits season="season1" >}}

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Salve a tutti ragazzi e bentornati per questo nuovo episodio di Pensieri in codice. Nella
puntata di oggi vorrei parlarvi di privacy e sì lo so cosa starete pensando ma non mi interessa
fare uno spiegone su come vengono gestite le informazioni eccetera. Vorrei piuttosto individuare
alcuni stratagemmi che possiamo usare noi in prima persona e consigliare a chi ci è vicino
per limitare la nostra footprint digitale. Dobbiamo infatti tenere a mente che le nostre
informazioni hanno un valore enorme e ogni volta che su internet ci iscriviamo ad un servizio,
scarichiamo un'app o utilizziamo un social network o un sito di e-commerce andiamo a rilasciare tutta
una serie di informazioni in modo più o meno consapevole. Se infatti quando ci registriamo
ad un servizio siamo più o meno consci di lasciare informazioni come il nome, il cognome, l'email,
il numero di telefono, indirizzo eccetera. Quando invece semplicemente navighiamo tra un sito
e l'altro abbiamo una percezione molto inferiore del fatto che stiamo rilasciando informazioni
sulle nostre abitudini di navigazione, di consumo, di ascolto audiovisivo eccetera. Ora lungi da me
consigliarvi di rinunciare a tutti i vostri servizi e a tutte le comodità che utilizzate
tutti i giorni però vorrei parlare insieme a voi di qualche piccola contromisura che
potremmo adottare senza stravolgere la nostra routine quotidiana. Quelli che vi andrò a
descrivere sono cinque consigli di difficoltà crescente ma ad ogni modo tutti molto semplici
da implementare. Ora bando alle ciance e cominciamo. Consiglio numero uno cambiare
motore di ricerca. Benché al giorno d'oggi sembri impossibile pensare ad un mondo senza google e
senza il suo motore di ricerca è pur vero che in giro esistono varie alternative. Ora pensate
a come normalmente andate a utilizzare un motore di ricerca. Viene automatico capire che esso sarà
un grandissimo accentratore delle vostre abitudini di navigazione e infatti attraverso il motore di
ricerca che voi trovate la ricetta, la pagina, il social network, l'informazione, la notizia,
l'immagine, la mappa per il viaggio eccetera di cui avete bisogno. Da questo punto di vista
potremmo pensare di utilizzare un motore di ricerca alternativo come potrebbe ad esempio
essere DuckDuckGo. Questo motore infatti oltre ad avere un buon set di funzioni fa del rispetto
della privacy e del fatto di non memorizzare le vostre informazioni il suo cavallo di battaglia.
Tramite DuckDuckGo infatti potrete ricercare pagine web, immagini, notizie e anche eseguire
una serie di operazioni come calcoli, conversioni eccetera senza dover passare attraverso Google e
senza che i vostri dati e le vostre informazioni siano memorizzate in alcun modo. Se poi non sarete
in grado di trovare l'informazione che state cercando attraverso questo motore di ricerca
potrete sempre utilizzare le sue funzioni di criptografia per cercare in modo anonimo
all'interno di altri motori come ad esempio Google. Consiglio numero 2 utilizzare Firefox.
Al momento in cui sto registrando oltre il 61% degli utenti di internet utilizza come browser
Chrome. Questo non è di per sé un male perché Chrome è un ottimo browser pieno di funzionalità
e componenti aggiuntivi ma risente degli stessi chiamiamoli problemi del motore di ricerca di
Google e cioè varie funzionalità come ad esempio il precaricamento delle pagine o la ricerca
predittiva sfrutta una serie di servizi di Google per svolgere il proprio lavoro e quindi invia le
nostre informazioni ai server di Google. In particolare le pagine che stiamo visitando,
quelle che potenzialmente potremo andare a visitare e quelle che effettivamente andiamo
a vedere. Inoltre per la ricerca predittiva ad esempio invia tutti i caratteri che andiamo a
battere all'interno della barra dell'indirizzo quindi anche se stiamo scrivendo una frase poi
magari siamo indecisi la cancelliamo quella battitura sarà comunque arrivata sui server di
Google. Il mio consiglio è quindi quello di installare Firefox e iniziare ad utilizzarlo
al posto del browser che si utilizza di solito abitualmente quindi Chrome o Internet Explorer
o Safari se si utilizza macOS. Questo perché Firefox implementa più o meno le stesse funzionalità,
le stesse caratteristiche di Chrome ma anche a detta degli sviluppatori di Mozilla ha un
occhio di riguardo per quella che è la privacy dell'utilizzatore. Infatti accedendo al menu
delle impostazioni nella sezione privacy e sicurezza si potranno trovare varie impostazioni
come ad esempio il sistema di antitracciamento o il blocco dei contenuti esterni che contribuiranno
a ridurre la nostra footprint quando andremo a navigare su internet.
Il terzo consiglio riguarda sempre i browser anche se potrebbe risultare un tantino più
faticoso da mettere in pratica, l'attivazione della funzionalità incognito. Questa è una
funzionalità che hanno praticamente tutti i browser e che ci permette di navigare in modo
fra virgolette anonimo senza conservare sul nostro computer all'interno del nostro browser le
informazioni scaricate dai vari siti visitati. In questo modo nel passaggio da un sito all'altro
il sito in questione che stiamo visitando non potrà recuperare le informazioni incrociandole
con i nostri dati di navigazione. Questa soluzione tuttavia risulta un tantino più onerosa in quanto
se imposteremo i nostri browser per non accettare o non conservare in realtà le informazioni dei
siti web ci ritroveremo a dover reinserire le password, le configurazioni eccetera per ogni
sito che andremo a visitare dopo ogni chiusura del browser. Se quindi deciderete di adottare
questa strategia il consiglio è quello di affiancarla con un piccolo software che possa
conservare tutte le vostre password nel quale andrete a salvare username e password di ogni
vostro servizio. Io ad esempio utilizzo KeePass questo piccolo strumento infatti mi permette
oltre a conservare le password di modo sicuro di inserirle in modo automatico con una semplice
combinazione di tasti. Questo riduce notevolmente la scocciatura di doversi riautenticare ogni
volta che dovremo accedere ai nostri servizi. Quarto suggerimento multi account container per
Firefox. Questo consiglio è leggermente più impegnativo di quelli precedenti. Si tratta
infatti di installare un componente Firefox che andrà poi configurato e che andrà a gestire una
serie di containers cioè di aree totalmente separate all'interno delle quali far girare
i vari siti social network prodotti google eccetera. Sarà infatti possibile creare un container per
Facebook, uno per Amazon, uno per Twitter, uno per i prodotti Google e via discorrendo in modo che
ogni volta che andremo a visitare uno di questi siti esso si aprirà all'interno del suo specifico
container. E quale sarà il vantaggio? Il vantaggio sarà che i vari siti caricati all'interno di
container distinti non potranno accedere l'uno alle informazioni rilasciate dagli altri. Se
andremo a configurare un container specifico per Facebook ad esempio dal punto di vista dell'utente
non si tratterà di altro che di una tab colorata in modo differente mentre dal punto di vista del
social network quello sarà un Firefox completamente pulito e utilizzato solo ed unicamente per navigare
su Facebook. Questo isolamento tra i vari siti soprattutto tra i maggiori siti di tracciamento
Google, Facebook, Amazon eccetera farà in modo che diventi più difficile per loro identificare
le nostre abitudini di navigazione. Benché i vantaggi appaiono evidenti è innegabile anche
il fatto che questo richieda una certa dose di configurazione prima di poter iniziare a utilizzare
i container. Tuttavia il plugin è molto semplice da configurare e può essere fatto in qualsiasi
momento. In qualsiasi momento potremmo spostare un sito da un container all'altro e decidere
che esso dovrà essere aperto sempre all'interno di quel container. Quindi il consiglio è quello
di provare questa estensione e magari iniziare a utilizzarla a partire dai siti più importanti
Facebook, Twitter, Google eccetera. Quinto suggerimento chiudere gli account inutilizzati.
Questa dovrebbe essere una buona norma da tenere sempre a mente. Tutti noi abbiamo sicuramente
degli account a servizi o app che volevamo provare e per i quali ci siamo iscritti e che poi abbiamo
dimenticato e non abbiamo mai più utilizzato. Magari perché non ci interessavano. Mentre noi
ci siamo dimenticati di questi servizi, questi servizi sicuramente non si sono dimenticati di
noi e avranno ancora tutte le nostre informazioni archiviate da qualche parte. Fortunatamente in
Europa è da poco attiva la normativa sul GDPR e quindi possiamo sfruttarla per andare a richiedere
a tutti questi servizi la cancellazione dei nostri dati in modo permanente. Il modo migliore per
farlo solitamente è quello di andare nella propria casella email e fare una ricerca per scovare tutti
quei servizi ai quali ci siamo iscritti e dei quali ci siamo poi completamente dimenticati. A quel
punto ci basterà andare sul sito di ognuno di questi servizi, autenticarci e trovare la
procedura di cancellazione dell'account. Sebbene questo sia il più impegnativo dei suggerimenti visti
oggi, esso ci può però tornare molto utile per recuperare tutta una serie di informazioni che
abbiamo lasciato in giro e che non vogliamo rimangano in archivi sparsi per la rete.
Queste piccole strategie possono essere adottate pressoché tutte allo stesso tempo, anche se il
suggerimento è quello di partire dalla prima, provare, sperimentare per qualche giorno, vedere
se è il caso di portarla avanti ed eventualmente poi aggiungere la seconda, la terza e così via.
Con questo siamo giunti alla fine dell'episodio di oggi. Come al solito vi ricordo che queste
sono le mie idee e che sono molto interessato a conoscere le vostre. Vi invito quindi a lasciare
un commento e farmi sapere se avete delle strategie per proteggere la vostra privacy
e se quelle che vi ho raccontato vi sembrano utilizzabili e adatte alle vostre esigenze.
Per ora vi saluto e alla prossima!

