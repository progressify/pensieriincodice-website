---
authors: [Valerio Galano]
title: "Ep.45 - Il protocollo HTTPS (seconda parte)"
layout: episode
episode_type: full
series: []
categories: [podcast]
tags: [ca,chiave,crittografia,https,pubblica,ssl]
seasons: 1
number: 45
date: Thu, 29 Oct 2020 06:00:14 +0000
audio: "episodes/PIC45.mp3"
audio_duration: 470
audio_size: 7510307
transcript: transcripts/srt/PIC45.srt
url: /episodes/45
aliases: 
  - /45
image: "images/covers/PIC45.png"
explicit: "no"
draft: false
type: podcast
---
Un seguito non previsto per l'episodio della settimana scorsa. <br />
<br />
I link dell'episodio di oggi: <br />
Ep.44 - Il protocollo HTTPS - <a href="https://www.spreaker.com/episode/41566777" rel="noopener">https://www.spreaker.com/episode/41566777</a> <br />
<br />
------------------------------------------<br />
Sito ufficiale di Pensieri in codice - <a href="https://pensieriincodice.it" rel="noopener">https://pensieriincodice.it</a> <br />
<br />


{{< support >}}

Attrezzatura:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Link affiliato: il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br />
<br />
I miei progetti social:<br />
Pensieri in codice - <a href="https://pensieriincodice.it" rel="noopener">https://pensieriincodice.it</a> <br />
Canale Twitch - <a href="https://valeriogalano.it/twitch" rel="noopener">https://valeriogalano.it/twitch</a> <br />
Daredevel blog - <a href="https://valeriogalano.it/daredevel" rel="noopener">https://valeriogalano.it/daredevel</a> <br />
Newsletter - <a href="https://valeriogalano.it/newsletter" rel="noopener">https://valeriogalano.it/newsletter</a> <br />
<br />
Per essere aggiornati sulle novità:<br />
Canale Telegram - <a href="https://pensieriincodice.it/canaletelegram" rel="noopener">https://pensieriincodice.it/canaletelegram</a> <br />
Profilo Instagram - <a href="https://valeriogalano.it/instagram" rel="noopener">https://valeriogalano.it/instagram</a> <br />
Profilo Twitter - <a href="https://valeriogalano.it/twitter" rel="noopener">https://valeriogalano.it/twitter</a> <br />
<br />
Per partecipare alla discussione:<br />
Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
<br />
Servizi professionali:<br />
Lezioni private su Docety - <a href="https://valeriogalano.it/docety" rel="noopener">https://valeriogalano.it/docety</a> <br />
Consulenza professionale - <a href="https://valeriogalano.it" rel="noopener">https://valeriogalano.it</a> <br />
<br />


{{< credits season="season1" >}}pp

<!-- more -->

## Testo dell'episodio

Pensieri in codice. Idee dal mondo del software, a cura di Valerio Galano.
Salve a tutti e ben ritrovati su Pensieri in codice. Quello che state ascoltando è una
sorta di episodio integrativo per la puntata della settimana scorsa, la numero 44 sul
protocollo HTTPS. Si tratta di una seconda parte non prevista che mi è sembrata necessaria a
seguito di una discussione che si è tenuta sul gruppo Telegram di Pensieri in codice. In questa
breve discussione uno degli utenti chiedeva alcune delucidazioni su un paio di concetti
sui quali forse non mi sono soffermato abbastanza. Prontamente un altro utente ha
affugato questi dubbi con un paio di esempi che mi sono sembrati molto interessanti. Dunque,
ho pensato di unirli a un altro paio di concetti e realizzare questo episodio. Quindi ringrazio
Pacca, questo è il nome dell'utente, per la pronta risposta e per gli esempi che sto per
rubargli. Consiglio a voi, nel caso non l'abbiate già fatto, di ascoltare prima l'episodio numero
44 che vi metto in descrizione, altrimenti è difficile che possiate seguire il discorso di
questo episodio. Ultima cosa prima di iniziare, grazie a tutti quegli utenti che si sono iscritti
al canale YouTube di Pensieri in codice e iniziamo!
Il primo concetto su cui dunque vorrei ritornare è quello delle chiavi pubbliche e private. È vero
che vi ho parlato di come vengono utilizzate, perché sono necessarie ed è vero anche che vi
ho linkato un vecchio episodio nel quale parlavamo in modo approfondito di come vengono
generate. Tuttavia, forse non mi sono soffermato abbastanza sul fascino e sulla potenza di questo
tipo di algoritmo. Queste chiavi, infatti, possono avere un duplice utilizzo e, in effetti,
entrambi questi utilizzi sono parte integrante del protocollo HTTPS. Il primo utilizzo,
l'abbiamo detto anche nel scorso episodio, è quello di crittografare le informazioni,
ma crittografarle in un modo molto particolare. Nella crittografia asimmetrica, infatti, come
faceva anche notare Pacca nel gruppo Telegram, la chiave pubblica può essere considerata come
un vero e proprio lucchetto. Metaforicamente parlando, questo lucchetto esiste in infinite
copie e può essere distribuito a tutta una serie di attori. Questi attori possono utilizzare
questi lucchetti, che hanno ricevuto, sempre metaforicamente parlando, aperti, per chiudere
informazioni all'interno di metaforiche scatole. Poiché quelli che sono stati distribuiti sono solo
lucchetti, una volta che le informazioni saranno chiuse all'interno di una scatola, nessuno potrà
più aprire tale scatola e leggere o modificare tali informazioni. L'unico che avrà questa
possibilità sarà colui che è in possesso della chiave che apre tutti questi lucchetti. E,
sempre nella nostra metafora, questa chiave è, appunto, la chiave privata. Quando il nostro
browser comunica, dunque, con un sito web tramite il protocollo HTTPS, riceve da questo un lucchetto
da utilizzare per proteggere le informazioni da inviargli. Siccome il lucchetto ricevuto potrà
essere aperto solamente dal sito in questione, noi possiamo essere sicuri che le informazioni
spedite saranno protette.
Come dicevo però poco fa, questo non è l'unico utilizzo per le chiavi pubblica e privata. Difatti,
anche nello scorso episodio abbiamo parlato di certificati e di catena di fiducia. In effetti,
anche questo meccanismo funziona grazie alle chiavi ed, in particolare, utilizzandole al
contrario. Se, infatti, si utilizza una chiave privata per crittografare un testo o un'informazione,
questa potrà essere decrittata grazie all'utilizzo delle chiavi pubbliche. In questo modo è possibile,
per gli attori che sono in possesso della chiave pubblica, essere sicuri che un determinato testo
sia stato crittografato solo dal soggetto in possesso della chiave privata. Questa operazione
di crittografare un testo con la chiave privata è detta proprio firma e si tratta di quella stessa
firma grazie alla quale ogni browser è in grado di risalire la catena di verità e verificare di
firma in firma che un certificato sia effettivamente autentico. Infine, questo ci porta all'ultimo
concetto di cui forse non abbiamo parlato abbastanza o che in realtà abbiamo solo accennato,
e cioè il concetto di certificato self-signed. Questo tipo di certificati viene utilizzato
soprattutto per lo sviluppo. È, infatti, possibile per chiunque generare un certificato e, a livello
tecnico, esso funziona esattamente allo stesso modo di un certificato rilasciato da un certification
authority. Tuttavia è gratis e quindi è più adatto allo sviluppo, ai test, eccetera. L'unica
cosa che lo distingue da un certificato rilasciato da una certification authority è proprio il fatto
di essere stato generato in maniera manuale e non da una chiave privata root o da una sua discendente.
Bene, io spero che questo piccolo episodio fuori programma vi abbia fatto piacere. In ogni caso,
vi invito sempre a unirvi al gruppo Telegram dove, come potete vedere, si svolgono belle
conversazioni e ci sono belle persone, a parte un paio che odiano il PHP. Ma li sopportiamo,
che ci volete fare? Detto questo, vi ringrazio di aver ascoltato fin qui, vi do appuntamento al
prossimo episodio e vi ricordo che un programmatore risolve i problemi, a volte anche usando il computer.

