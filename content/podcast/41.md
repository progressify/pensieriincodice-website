---
authors: [Valerio Galano]
title: "Ep.41 - Chatbot: le interfacce del futuro"
layout: episode
episode_type: full
series: []
categories: [podcast]
tags: [api,bot,chatbot,codice,conversazionali,facebook,instagram,interfacce,pensieri,programmazione,servizi,software,teams,telegram,twitter,whatsapp]
seasons: 1
number: 41
date: Thu, 17 Sep 2020 05:00:21 +0000
audio: "episodes/PIC41.mp3"
audio_duration: 949
audio_size: 15175261
transcript: transcripts/srt/PIC41.srt
url: /episodes/41
aliases: 
  - /41
image: "images/covers/PIC41.png"
explicit: "no"
draft: false
type: podcast
---
Prima le BBS, poi il Web, poi gli smartphone e ora? Semplice: i chatbot. Le interfacce conversazionali rappresentano il futuro dell'interazione con i servizi online.<br />
<br />
Designing Bots: Creating Conversational Experiences - Amir Shevat<br />
<a href="https://amzn.to/3kNVy6v" rel="noopener">https://amzn.to/3kNVy6v</a>  <br />
------------------------------------------<br />
Sito ufficiale di Pensieri in codice - <a href="https://pensieriincodice.it" rel="noopener">https://pensieriincodice.it</a> <br />
<br />


{{< support >}}

Attrezzatura:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Link affiliato: il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br />
<br />
I miei progetti social:<br />
Pensieri in codice - <a href="https://pensieriincodice.it" rel="noopener">https://pensieriincodice.it</a> <br />
Canale Twitch - <a href="https://valeriogalano.it/twitch" rel="noopener">https://valeriogalano.it/twitch</a> <br />
Daredevel blog - <a href="https://valeriogalano.it/daredevel" rel="noopener">https://valeriogalano.it/daredevel</a> <br />
Newsletter - <a href="https://valeriogalano.it/newsletter" rel="noopener">https://valeriogalano.it/newsletter</a> <br />
<br />
Per essere aggiornati sulle novità:<br />
Canale Telegram - <a href="https://pensieriincodice.it/canaletelegram" rel="noopener">https://pensieriincodice.it/canaletelegram</a> <br />
Profilo Instagram - <a href="https://valeriogalano.it/instagram" rel="noopener">https://valeriogalano.it/instagram</a> <br />
Profilo Twitter - <a href="https://valeriogalano.it/twitter" rel="noopener">https://valeriogalano.it/twitter</a> <br />
<br />
Per partecipare alla discussione:<br />
Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
<br />
Servizi professionali:<br />
Lezioni private su Docety - <a href="https://valeriogalano.it/docety" rel="noopener">https://valeriogalano.it/docety</a> <br />
Consulenza professionale - <a href="https://valeriogalano.it" rel="noopener">https://valeriogalano.it</a> <br />
<br />


{{< credits season="season1" >}}pp

<!-- more -->

## Testo dell'episodio

Pensieri in codice. Idee dal mondo del software, a cura di Valerio Galano.
Salve a tutti e ben ritrovati su Pensieri in codice. Oggi parliamo di chatbot, cioè
quei piccoli software, e in certi casi nemmeno tanto piccoli, con i quali chattiamo e parliamo
ogni giorno, e molto spesso senza nemmeno rendercene conto.
Prima di addentrarci nell'argomento di oggi, lasciatemi fare un paio di ringraziamenti.
Innanzitutto ci tengo a ringraziare Giuseppe Pugliese del podcast Glitch per via del supporto
tecnico che mi sta dando nell'ultimo periodo. Avrete infatti notato che l'audio di Pensieri
in codice è molto migliorato nelle ultime 4-5 puntate. Il merito è di Giuseppe, che
mi ha dato vari consigli su come migliorare i vari step della produzione del podcast.
Prossimamente passeremo anche a migliorare l'attrezzatura in modo da poter portare una
qualità sempre maggiore. In secondo luogo, poi, vorrei anche ringraziare
un'altra persona senza la quale varie puntate di questo podcast non sarebbero mai venute
fuori. Lui è Alex Racuia ed ha un podcast, in realtà
ha molti podcast, ma quello che io preferisco è TechnoPeels, nel quale racconta, oltre
ad una marea di cose interessanti, anche l'evoluzione dei suoi vari side-projects.
Beh, ascoltare TechnoPeels semplicemente mantiene sempre alta la mia voglia di fare
e questo mi aiuta a produrre podcast, a portare sempre avanti i miei side-project e di conseguenza
a trovare nuovi argomenti di cui parlare. Ho avuto il piacere di conoscere Alex e sua
moglie Miki quest'estate e devo dire che sono delle persone stupende.
Quindi, molto semplicemente, ciao Alex e grazie.
Bene, detto questo, passiamo al tema dell'episodio di oggi.
I chatbot. È da un bel po' che sto facendo esperimenti
creando chatbot su Telegram. Come al mio solito modus operandi, ho iniziato
subito mettendo le mani in pasta per capire a grandi linee come funzionasse il tutto dal
punto di vista tecnico. Poi, dopo aver creato alcuni bot in PHP e
in Node.js che funzionavano poco e male, devo dire, ho cominciato pian piano a migliorare
l'approccio tecnologico fino a raggiungere un grado di consapevolezza sufficiente per
scrivere un po' di codice solido e farlo girare su varie piattaforme.
Raggiunto quindi un livello sufficiente ad estreggiarmi tra linguaggi, framework, servizi
di hosting, deploy, ho iniziato un vero e proprio studio proprio riguardante la progettazione
di questo genere di software. E allora mi sono convinto del fatto che i
bot rappresenteranno molto probabilmente una grossa fetta del futuro delle interazioni
tra software e umani. Ho pensato allora di provare a riassumere
un po' di quello che ho imparato in questi mesi, sperando che possa risultare interessante
per voi e anche per il futuro me stesso che magari potrebbe decidere di riascoltare questo
episodio fra qualche anno.
Dal punto di vista programmatico, i chatbot non sono altro che dei software, così come
un sito web o un'app per cellulare, ma si differenziano da questi per il tipo di interfaccia
grazie alla quale gli utenti possono interagire con essi. Tale interfaccia viene definita conversazionale
ed è, in due parole, un qualsiasi metodo grazie al quale noi possiamo sottoporre al
software le nostre richieste in forma di frasi di testo. In alcuni casi le richieste
possono perfino essere dettate, l'interfaccia vocale infatti trasforma le nostre parole
in testo e le elabora come se le avessimo scritte, e le risposte, in modo speculare,
vengono poi lette da un sintetizzatore vocale. Un chatbot è quindi in grado di interagire
tramite app di messaggistica, tramite email, tramite i social e tramite interfacce appositamente
progettate o addirittura tramite microfono e casse. I maggiori esempi che abbiamo tutti
i giorni sotto gli occhi sono sicuramente i bot dei grandi attori di internet, chi di
noi non ha mai provato uno speaker di Alexa, o chi non chiede a Siri o a Google di ricordargli
una scadenza o di comporre un numero. Beh, questo tipo di assistenti personali rappresenta
perfettamente la categoria di chatbot cosiddetti generalisti o superbot, degli automi cioè
che sono stati progettati per soddisfare una grande serie di necessità molto comuni
e per interagire con vari servizi di utilizzo generico, ad esempio navigatori GPS, previsioni
meteo, calendari, eccetera. Questi pochi esempi però rappresentano solo la punta dell'iceberg,
perché in realtà su moltissime piattaforme l'uso dei bot con le più disparate funzioni
è già una realtà che si sta disfondendo a macchia d'olio. Uno degli esempi più interessanti
in questo senso è sicuramente Slack, il sistema di messaggistica ampiamente diffuso
in ambito professionale, presso il quale è possibile trovare bot che forniscono ad esempio
informazioni su altri sistemi, o bot che aiutano a gestire le attività e gli appuntamenti,
o addirittura bot che facilitano la richiesta di ferie, l'ordine del pranzo e molto altro.
Ma non sono certo questi gli unici casi. Amy, ad esempio, è un bot in grado di concordare
appuntamenti con i clienti via email. Basta collegarla al proprio calendario, mettere
il suo indirizzo in copia in un'email e lei si occuperà di discutere con il cliente fino
a trovare un accordo su data e ora dell'appuntamento. RemindMeTweet, invece, è un bot che serve
a ricordare ad un utente un certo tweet in una certa data. Basta infatti rispondere al
tweet che ci interessa taggando il bot e specificando una data o un lasso di tempo, e lui si occuperà
di segnalarci nuovamente quel tweet al momento giusto.
Ma la cosa non finisce qui. Esistono infatti bot anche per Facebook, per Instagram, per
WhatsApp e per Telegram e perfino bot che funzionano via SMS e via telefono. Qualsiasi
sia l'interfaccia, se permette l'interazione tra esseri umani, allora essa è conversazionale
e quindi è possibile sviluppare dei chatbot che ne facciano uso.
CREARE UNA UTILITÀ
Definito quindi cosa sia un bot e per quali piattaforme può essere sviluppato, il passo
successivo sta nel capire che utilità possa avere crearne uno. E qui il discorso si fa
davvero ampio. A costo di sembrare banale mi viene da dire che l'unico limite è la
fantasia di chi lo progetta, il bot intendo. Quello che possiamo provare a fare è elencare
un po' di funzionalità tipiche dei chatbot raggruppandole magari per tipologie di utilizzatori.
E ragionando proprio in questo modo, la prima idea che mi viene in mente è un chatbot che
possa essere ad esempio di supporto per il rapporto tra l'azienda e i clienti. Tale
supporto potrebbe essere infatti presente sulle piattaforme preferite dai clienti di
tale azienda e offrire servizi di risposta alle domande più frequenti. O in aggiunta
potrebbe integrare un sistema di customer care di primo livello, per gestire le richieste
più semplici prima di mettere in contatto con un operatore. O ancora potrebbe offrire
servizi di e-commerce e offerte speciali, magari interagendo anche con il sistema di
pagamento della specifica piattaforma, per rendere così gli acquisti più semplici.
Cambiando poi ambito, si potrebbe pensare ad un bot che implementa un sistema di
prenotazione per le attività come ristoranti, uffici, parrucchieri, dentisti, eccetera.
O in casi completamente differenti si può pensare a servizi erogati internamente ad
un'azienda, che possano essere di supporto per i dipendenti, come non lo so, la revisione
automatica dei documenti ad esempio, o la richiesta di ferie, l'apertura di segnalazioni,
e così via. Se invece ragioniamo a livello personale, si può pensare ad un bot che non
lo so, aiuti la produttività, ricordando all'utente le cose da fare. O un chatbot
per lo svago, che suggerisca film, che permetta addirittura di avviare veri e propri minigiochi.
E ancora si potrebbe implementare un bot che notifica specifici eventi, o che aiuta la
gestione dei gruppi. Insomma, come dicevo poc'anzi, le possibilità sono veramente infinite e sta ai
progettisti individuare quelle più adatte ai propri scopi. Io ad esempio sto sviluppando un
bot che possa essere d'aiuto a podcaster e youtuber per la gestione dei propri gruppi,
dei propri canali telegram. Ma di questo magari parleremo in un prossimo episodio.
Ora, io sono sicuro che molti di voi si staranno chiedendo per quale motivo uno
sviluppatore o un'azienda dovrebbe impiegare risorse per sviluppare un bot che faccia
sostanzialmente cose che può fare con un'app o con un sito web. Beh, io sono convinto che
nei prossimi anni tantissima dell'interazione tra uomo e software si sposterà verso i chatbot,
e ciò per un semplice motivo. Potremmo definirlo come l'evoluzione dell'utenza,
e mi riferisco soprattutto a quella non tecnica. Se ci pensiamo, infatti, durante il boom di
internet e del web, le persone hanno iniziato a scoprire e apprezzare i siti web. Con un po' di
sforzo e un po' di spirito di adattamento, essi potevano infatti fornire informazioni,
servizi e prodotti in modo spesso più rapido ed efficiente rispetto ai metodi tradizionali.
Le persone hanno quindi iniziato ad aspettarsi che aziende, professionisti, enti, eccetera,
avessero il proprio sito web e offrissero tutta una serie di servizi correlati alle
proprie attività. Quando poi, dopo qualche anno, sono arrivati gli smartphone, pian piano l'utenza
si è spostata dal sito web tradizionale a quello mobile, o nel migliore dei casi,
alle app direttamente installate sul dispositivo. Anche in questo caso, il mondo dei produttori di
software ha un po' spinto e un po' seguito, diciamo così, il trend. E oggi ci ritroviamo
con una ampissima scelta di servizi e prodotti pensati per essere utilizzati direttamente dal
nostro smartphone. Ma proprio per questo il mercato mobile è ormai enorme. Quante app abbiamo già
installate nel nostro smartphone? Quante pensiamo di poterne installare ancora? Quanti aggiornamenti
dobbiamo scaricare ogni giorno? Beh, per i bot tutte queste domande semplicemente non sono
necessarie. In effetti, se ci pensiamo, le app e i servizi ai quali maggiormente le persone sono
legate sono proprio gli stessi che sono in grado di ospitare i bot. Le app di messaggistica e i
social, nella maggior parte dei casi, sono già installati nei nostri smartphone e ci permettono
di accedere contemporaneamente ai vari bot senza bisogno di ulteriori installazioni o aggiornamenti
e senza preoccuparci della memoria occupata. Esatto, un chatbot non si installa, lo si
contatta direttamente tramite Telegram, Facebook, Whatsapp o quello che è. E così l'aggiornamento
di un bot, non essendo esso installato sul device, è un problema del solo gestore, non
dell'utilizzatore. Un bot può anche inviarci notifiche, contattandoci direttamente sull'app
della piattaforma che lo ospita, senza bisogno di installare altro o di dare permessi speciali.
E oltre a tutto questo, un chatbot interagirà con noi nello stesso identico modo in cui noi
interagiamo con i nostri contatti. Potremo poi bloccarlo, silenziarlo, contattarlo esattamente
come facciamo con le persone reali e non sarà necessario imparare un nuovo menu o una nuova
schermata o un nuovo paradigma. L'interazione arriverà nello stesso identico modo in cui
noi scriviamo o inviamo foto o video ai nostri amici e conoscenti.
Ora, tutte le potenzialità di cui abbiamo parlato però saranno tali solo se chi sviluppa
un chatbot sarà in grado di progettarlo nel modo corretto. Così come per la transizione
da BBS a Web e poi da Web a Mobile, anche per il passaggio da Mobile ai chatbot sarà
necessario capire e studiare le dinamiche del mezzo. I bot designer dovranno progettare
correttamente i percorsi di interazione, la gestione degli errori e dovranno persino
implementare una specifica personalità per ciascuno dei loro prodotti. Dato infatti che
questo nuovo canale di interazione è utilizzato dagli umani per comunicare con gli umani,
i chatbot dovranno, pur rimanendo visibilmente degli automi, essere però in grado di comportarsi
come degli umani in modo sufficiente da non disturbare la percezione dei propri utenti.
E in questo discorso potrebbero, ma non è obbligatorio attenzione, rientrare anche i
concetti di Machine Learning e Natural Language Understanding. Insomma, si parla di un nuovo
e interessante mondo da esplorare. Per quel che mi riguarda io mi ci sto divertendo moltissimo.
Sono del parere che per uno sviluppatore di back-end come me questo sia sicuramente il
campo d'azione dei prossimi anni. Infatti, dal punto di vista tecnico, i chatbot sono
delle vere e proprie API, in grado di gestire i messaggi che vengono loro inoltrati dalle
piattaforme. Ma questo magari è un altro discorso ed è anche abbastanza ampio e lo
vorrei approfondire in un prossimo episodio. Ora, se avete voglia di sviluppare un chatbot
per la vostra attività o per risolvere uno specifico problema, trovate tutti i miei
contatti in descrizione. Io, come al solito, vi chiedo di condividere l'episodio se vi
è piaciuto o se conoscete qualcuno a cui possa interessare l'argomento. Per curiosità
vi avviso anche che se vi unite al gruppo Telegram di Pensieri in Codice, di cui trovate sempre
il link in descrizione, sarete accolti da uno dei miei bot che vi darà il benvenuto.
Così, se lo volete provare.
E ora non mi resta che salutarvi e ricordarvi che un informatico risolve problemi, a volte
anche usando il computer.

