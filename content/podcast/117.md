---
authors: [Valerio Galano]
title: "Riflessioni dall\'Open Source Day 2023"
layout: episode
episode_type: full
series: []
categories: [podcast]
tags: [community,divulgazione,opensource,osday,osday2023,riflessioni,schrodingerhat]
seasons: 2
number: 117
date: Tue, 04 Apr 2023 19:00:02 +0000
audio: "episodes/PIC117.mp3"
audio_duration: 1265
audio_size: 20229223
transcript: transcripts/srt/PIC117.srt
url: /episodes/117
aliases: 
  - /117
image: "images/covers/PIC117.png"
explicit: "no"
draft: false
type: podcast
---
Di ritorno dall'Open Source Day 2023 ho avuto modo di riflettere su quello che ho sempre avuto ben chiaro un mente sull'Open Source e su quello che invece ho sempre relegato un po' in secondo piano. Come al solito, voglio condividere le mie rilessioni con te.<br /><br /><a href="https://pensieriincodice.it/" target="_blank" rel="noreferrer noopener">Pensieri in codice</a><br /><br />Sostenitori di oggi:<br />Edoardo Secco, Carlo Tomas, Arturo<br /><br />

{{< support >}}

Attrezzatura utilizzata:<br /><a href="https://amzn.to/3862ZRf" target="_blank" rel="noreferrer noopener">Shure Microfono Podcast USB MV7</a><br /><a href="https://amzn.to/3rysTFP" target="_blank" rel="noreferrer noopener">Neewer NW-5 Pannello fonoassorbente</a><br /><br /><br /><br />Fonti:<br /><a href="https://youtu.be/ijqCliQQvrY" target="_blank" rel="noreferrer noopener">The Unexpected Demise of Open Source Libraries - Liran Tal</a><br /><a href="https://youtu.be/c37PWKBhDsI" target="_blank" rel="noreferrer noopener">Why are there no incentives for security in Open Source? - Matteo Collina</a><br /><a href="https://youtu.be/vZXsv2Q7K_w" target="_blank" rel="noreferrer noopener">Organization and challenges with best practices behind a successful os project - Francesco Corti</a><br /><a href="https://www.youtube.com/watch?v=ijqCliQQvrY&amp;list=PLdimn0ykJsMgr7XRkttwXuAjO1iLoCMmk" target="_blank" rel="noreferrer noopener">Tutti gli altri talk</a><br />

{{< credits season="season2" >}}

<!-- more -->

## Testo dell'episodio

ogni volta che vado ad assistere ad una conferenza torno sempre a casa con mille pensieri che
mi ronzano per la testa. Questo tipo di eventi amplia sempre un po' gli orizzonti, si sa,
sia dal punto di vista tecnologico, ovviamente nuovi strumenti, nuove soluzioni, ma anche
soprattutto dal punto di vista delle idee. Il confronto con persone estranee che portano
con sé le proprie convinzioni, le proprie conoscenze e le proprie riflessioni, almeno
per me è sempre un momento profondamente stimolante. In questo episodio di Pensieri
in Codice, dunque, ti voglio raccontare un po' com'è andato l'Open Source Day 2023,
quello che ho imparato e soprattutto le riflessioni che ho maturato nel corso dei giorni successivi.
Sigla!
Benvenuti su Pensieri in Codice, il podcast dove si ragiona da informatici, con Valerio
Galante. Il 23 marzo, dunque, sono stato a Firenze e ho preso parte alla fantastica
conferenza organizzata dai ragazzi del collettivo Schrödinger Hut. Innanzitutto voglio fare
i miei complimenti a tutti gli organizzatori, perché devo dire che hanno messo in piedi
davvero un bellissimo evento, ben strutturato nei tempi e nel ritmo, con due chairman simpaticissimi
e briosi e in una location splendida a pochi passi dal Ponte Vecchio. Se poi ci mettiamo
anche che sono tutti volontari e che hanno gestito più di 300 persone in presenza e
più di 600 in remoto, direi che il risultato è stato davvero fantastico, amazing, tanto
per usare la parola più gettonata sul palco. E poi ovviamente ci sono stati un bel po'
di talk, chiaramente tutti incentrati sull'open source, che era l'argomento principe dell'incontro
ed uno più interessante dell'altro. Sul momento ho subito pensato che si trattasse
di un tipo di conferenza di cui secondo me in Italia c'era bisogno e devo dire che riflettendoci
poi anche a mente fresca la mia idea si è rivelata pienamente confermata. Ho deciso
quindi di registrare questo episodio proprio per provare a spiegare il perché ho trovato
così interessante questa conferenza, per consigliarti i talk che più ho apprezzato
e poi semplicemente perché il tutto mi ha fatto venire voglia di parlarti di open source.
Se tu non hai potuto partecipare ti consiglio di recuperare le registrazioni che trovi
sul canale YouTube di SchrödingerHut e che ti lascio in descrizione. In particolare ti
evidenzio anche i tre talk che io ho trovato più interessanti e che poi per lo più sono
stati di ispirazione per questo episodio.
Non penso che ci sia bisogno di spiegare cos'è l'open source ad un ascoltatore di pensieri
in codice. Ogni giorno tutti noi entriamo sicuramente in contatto con qualche software
open source, è impossibile evitarlo. Magari ci navighiamo sul web, ci leggiamo le email,
magari ci costruiamo i nostri piccoli meccanismi automatismi di tutti i giorni. Se poi siamo
professionisti in particolare nel campo dell'informatica o anche in generale nelle discipline STEM perché
no, è possibile che utilizziamo vari prodotti open source per lavoro, per sviluppare soluzioni
ad hoc, per risolvere problemi specifici. E infine, e dico infine solo perché si tratta
del mio settore specifico, quindi quello in cui posso parlare con un minimo di cognizione
di causa. In più, se siamo programmatori l'open source ci permette di fare tantissime
cose. Oserei dire che è fondamentale per noi. Dai su, siamo onesti, sviluppare software oggi
in molti casi vuol dire combinare elementi di altri software e altrettanto spesso questi
elementi sono proprio progetti open source o parte di essi. Le cosiddette librerie che
utilizziamo, i package, i framework, gli stessi linguaggi di programmazione. Moltissimo software
è open source o si basa su open source. Internet e il web si basano sull'open source. I social
network sono generalmente realizzati a partire da applicativi, protocolli e linguaggi open
source. I sistemi operativi e le applicazioni includono al proprio interno componenti open
source e questo quando non lo sono proprio interamente. Insomma possiamo tranquillamente
dire che l'open source è un po' ovunque e questa è una gran cosa perché esso permette
l'esistenza di tantissime soluzioni che ci sarebbero probabilmente precluse o costerebbero
molto di più se non esistesse un tale modello di sviluppo e distribuzione del software. Ma
se questo è l'aspetto più evidente, quasi ovvio oserei dire, di tutto questo particolare mondo
ve ne sono poi altri che pur essendo altrettanto importanti vengono spesso ignorati dai più e
restano confinati solo ai discorsi degli addetti ai lavori e dei più attivi nel campo. In realtà
però quelli a cui mi riferisco sono aspetti fondamentali per l'esistenza stessa dell'ecosistema
open source e per questo motivo devono essere tenuti in maggiore considerazione da tutti
quelli che sono in qualche modo coinvolti in questo mondo. Non basta essere utilizzatori,
bisogna essere utilizzatori perlomeno consapevoli e il ruolo di conferenze come l'Open Source Day
e perché no di un piccolo podcast di divulgazione come Pensieri in Codice dovrebbe essere anche
quello secondo me mettere le persone di fronte a fatti che altrimenti tenderebbero a passare più
inosservati. D'altronde come disse Alphonse Bertillon padre della antropologia giudiziaria
cioè quel sistema di riconoscimento biometrico che si utilizza tutt'oggi uno vede solo quello
che osserva e osserva solo quello che ha già in mente. E cos'è la prima cosa che osserviamo tutti
dell'open source? La prima che ci viene in mente? Beh ovvio l'open source è gratis! D'altronde noi
possiamo prendere un software open source e farci un po' quello che vogliamo no? Lo possiamo
scaricare, installare, modificare, riutilizzare senza praticamente nessun tipo di impedimento.
Fai un clic qui, un clic lì e il gioco è fatto. Magari ogni tanto si parla di acquistare una
licenza, di dover essere in possesso di una chiave di attivazione ma diciamoci la verità siamo
programmatori, il codice visibile a tutti e che ci vuole a bypassare qualche controllo no? Ebbene
se per caso non lo sapessi già oggi ti svelo un segreto, l'open source non è gratis proprio per
niente. Anche volendo tralasciare l'aspetto squisitamente legale legato alle licenze che
consentono maggiori o minori libertà agli utilizzatori e che andrebbero rispettate a
prescindere dalla possibilità di essere effettivamente beccati e puniti e tralasciando
anche il fatto che utilizzare un software senza corrispondere a un eventuale compenso richiesto
dall'autore equivalga esattamente a rubare, una semplice verità a cui si potrebbe facilmente
arrivare utilizzando solo il buonsenso e un pizzico di cervello è che anche se un software è liberamente
disponibile e quindi gratis per noi, per qualcun altro non lo è. Mi spiego meglio quello che voglio
dire è che i programmi, le librerie, i pacchetti software non crescono spontaneamente sugli alberi
c'è sempre qualcuno che li implementa, in pratica il costo che noi non paghiamo da una parte
economico o di qualunque altro tipo esso sia in realtà dall'altra parte è stato già sostenuto
da qualcun altro al posto nostro, dagli autori innanzitutto che hanno dedicato il proprio tempo,
le proprie competenze e la propria esperienza a sviluppare quel progetto, poi dai sostenitori
che a vario titolo hanno contribuito anch'essi con il proprio impegno o economicamente, in alcuni
casi da aziende o fondazioni che in vari modi raccolgono capitali da una parte e li dirottano
in specifici progetti open dall'altra, ad esempio come avviene per Red Hat o la Apache Foundation.
Le figure in gioco possono essere tante e svolgere varie attività ma il punto è che se un software
esiste, progredisce e magari prospera anche, ciò avviene per merito di qualcuno che impiega le
proprie risorse per pagare il costo di questa possibilità. Ricordiamocene dunque quando ci
accorgiamo di usare davvero tanto quel programma o quella libreria potrebbe magari essere il caso
di fare una piccola donazione, no? Di acquistare quella licenza che viene richiesta dall'autore
invece di andare a cercare la crack. E ricordiamocene anche quando come programmatori
notiamo un bug, invece di ignorarlo o tapparlo semplicemente andare avanti per la nostra strada,
potremmo spendere qualche minuto del nostro tempo a segnalarlo, perché no? Magari a sottomettere
una pull request che lo corregga. Potremmo addirittura pensare di contribuire attivamente
allo sviluppo del progetto, se ritenissimo. Ovviamente ognuno con i propri mezzi, con
quello che ha a disposizione. L'impegno di un'azienda che basa il proprio business su
un progetto open source dovrebbe essere chiaramente e proporzionalmente più grande rispetto a quello
di qualcuno che quel progetto lo utilizza per hobby o addirittura solo per sperimentare e
imparare qualcosa di nuovo. Ognuno potrebbe contribuire con quel che sente di poter fare,
a nessuno chiaramente si richiede l'impossibile. Chiarito ciò, un secondo aspetto del mondo
dell'open source che secondo me tendiamo generalmente ad ignorare è che un progetto
potrebbe non essere eterno. Oggi è lì, a nostra disposizione, ma domani potrebbe non
essere più così. E già può capitare che un progetto scompaia, fallisca o cambia al
punto da non essere più utile ai nostri scopi. E questo può accadere in qualsiasi ambito,
non solo nell'open source. So che detta così suona strano, ma pensaci, ne abbiamo già parlato
anche nell'episodio con Daniele di Opinioni in Open Source. È successo da poco che alcuni
maintainer di pacchetti npm abbiano dato prova della fragilità del sistema inserendo appositamente
codice bloccante nei propri progetti. Ma oltre a ciò può anche capitare che l'account di uno
sviluppatore venga bucato, il codice eliminato, o che i proprietari stessi decidano di cancellare
ogni traccia del software dei repository perché presi dallo sconforto di non sentirsi sostenuti
da nessuno nonostante i propri prodotti siano utilizzati da centinaia di migliaia di persone.
E non sto inventando, trovi maggiori dettagli nei talk che ti lascio in descrizione. Tra l'altro
questo caso particolare è proprio una conseguenza di ciò che abbiamo detto nel blocco precedente,
il costo di sviluppare e mantenere un progetto open source potrebbe diventare eccessivamente
gravoso per coloro che sono costretti a pagarlo e questo se non ricevono aiuti a sufficienza. Si
tratta banalmente di una questione di sostenibilità, se il progetto non è sostenibile viene abbandonato.
E poi ancora potrebbe capitare che una qualche azienda decida di assumere gli sviluppatori di
un progetto e lo sviluppo prosegue in modalità chiusa e che nessuno prenda il posto dei vecchi
maintainer nel codice open. In effetti però per quello che voglio dire non è poi così importante
il motivo, la realtà è semplicemente che può accadere che dei pacchetti anche largamente adottati
possano venire meno per una qualsiasi ragione e anche se di solito la situazione poi dopo un
po' si stabilizza nessuno può garantirci che sia così a priori. Magari quindi pensiamo anche a
questo la prossima volta che stiamo decidendo se adottare o meno una dipendenza per il progetto
che stiamo sviluppando. Infine secondo me un terzo aspetto che quasi sempre passa sotto traccia
quando si parla di open source è che un progetto in generale non è fatto di solo codice. Non basta
essere bravi programmatori per creare un software open source di successo servono tanti altri talenti
essere in grado di spingerne l'adozione per esempio saper creare una community che lo apprezzi e lo
sostenga, riuscire a gestire le tantissime attività necessarie dalla correzione dei bug alla creazione
delle funzionalità nuove, la comunicazione, la direzione di tante persone magari molto diverse
per cultura e provenienza. Tra le varie affermazioni che ho sentito e che mi hanno colpito all'open
source day ce n'è stata una in particolare che mi è subito parse incredibilmente vera e cioè un
progetto open source vale quanto la sua community se non sbaglio è stato proprio Matteo Collina a
dirlo nel suo talk. Migliore infatti è la community, maggiori sono l'interesse e il coinvolgimento che
ha più è probabile che i suoi appartenenti siano disposti e in grado di sostenere il progetto, di
supportarlo in tanti modi e di dedicarvi tempo e risorse che nell'insieme ne determineranno la
prosperità. Eccola un'altra cosa a cui pensare magari di tanto in tanto qual è il software open
source che usiamo di più di cui non potremmo proprio fare a meno forse potrebbe valere la
pena di avvicinarsi alla sua community per dare una mano e non preoccuparti se per caso non sei un
programmatore o non conosci il linguaggio utilizzato ci sono tanti modi in cui puoi dare
una mano che non implichino necessariamente il fatto di dover mettere le mani nel codice c'è
tutta la parte amministrativa ad esempio la documentazione. Se poi parliamo di aziende che
sfruttano progetti open source per il proprio business beh questa potrebbe essere un'occasione
per dedicare parte delle proprie risorse a tali progetti ed entrare a far parte della community.
Operazioni del genere, se fatte nel modo corretto, possono portare grandi benefici a tutte le parti
coinvolte come ha chiaramente spiegato Francesco Corti nel suo talk.
Forse se non eri già a conoscenza di tutto quello che ti ho detto oggi ovviamente in
questi pochi minuti potrei aver cambiato un pochino la concezione che avevi dell'open source e se è
così ne sono contento. Magari pensavi erroneamente che si trattasse di un mondo idilliaco in cui
degli esperti mettono gratuitamente a disposizione di tutti le proprie conoscenze o in cui i vari
geni sparsi per il mondo realizzano semplici software scrivendo poche righe di codice in
pochi minuti in cambio della gloria o magari semplicemente non avevi mai riflettuto sul
perché tanto codice si trova così a tua disposizione. Beh in ogni caso spero di
averti messo la pulce nell'orecchio almeno su un paio di cose. La verità è che l'open source è
una lotta continua fatta di persone che sacrificano spesso il proprio tempo libero,
le proprie nottate e i propri giorni di vacanza per portare avanti i progetti di cui sono convinti,
in cui ripongono le proprie speranze per il futuro. Nessun progetto open source va dato per
scontato o arriva al successo senza un enorme lavoro e impegno da parte di qualcuno. Ma allora
a questo punto ti potresti chiedere perché tante persone sviluppano questo genere di progetti,
perché tante persone lavorano gratis almeno inizialmente a software che potrebbero o non
potrebbero mai portare un vero e proprio ritorno per loro in un mondo in cui una grande azienda
può replicare il tuo prodotto praticamente a tempo zero? Beh innanzitutto nessuno può negare che ci
sia una certa componente di passione in tutto questo, passione per lo sviluppo software,
per un certo argomento o un campo di applicazione specifico. Il fatto di vedere una propria idea
prendere forma, funzionare ed essere apprezzata da tante persone ha sempre un certo fascino,
diciamocelo. Ma poi ci sono anche delle questioni più pragmatiche da tenere presente. Gestire o
partecipare a un progetto open source permette di acquisire molte competenze e soft skill. Permette
di imparare a scrivere correttamente un commit o una pull request, tanto per dirne una, imparare
a confrontarsi con gli altri sulle scelte da prendere, abituarsi a gestire un rifiuto o un
contrasto, perché no? Se poi si dovesse riuscire a mettere insieme il giusto impegno, la giusta
idea, abbastanza costanza e un pizzico di fortuna che serve sempre, beh, potrebbero anche iniziare
ad arrivare grandi soddisfazioni, centinaia di migliaia di download, un po' di fama, la costruzione
di una solida reputazione da sviluppatore, contatti da fondazioni e aziende e così via. E proprio
parlando di aziende invece, quali potrebbero essere i vantaggi dell'investire nell'open source? Perché
ne esistono tante di aziende che scommettono su questo mondo? Beh, come accennavo prima a Francesco
Corti nel suo talk è stato chiarissimo su questo punto. A proposito, ora proverò ad accennare
brevemente il concetto, ma se non si è capito, ti sto ripetutamente consigliando di recuperare
le registrazioni che trovi in descrizione. La questione comunque è che la vendita di
software e servizi nel campo open source può essere vista come una sorta di imbuto. In alto,
nella parte larga, ci sono le prime fasi del processo di vendita come la scoperta del software
da parte degli utilizzatori, l'apprezzamento, l'adozione eccetera, mentre in basso ci sono le
fasi conclusive come ovviamente l'acquisto. Per via della forma a imbuto, più si scende verso il
basso, meno sono i soggetti che raggiungono le fasi più in profondità. Banalmente, per fare un esempio,
se un milione di persone conoscono il mio progetto, magari 100.000 lo proveranno,
10.000 lo adotteranno e 500 arriveranno a comprarne la versione premium, tanto per
capirci. Per un'azienda, quindi, esiste la possibilità di adottare una strategia doppia,
sostenere attivamente un progetto open source e contemporaneamente svilupparne una versione
premium a pagamento o da utilizzare internamente per sostenere i propri servizi o per qualsiasi
altro scopo che sia monetizzabile. Così facendo, il concetto di base diventa che più grande sarà
il successo della parte open del progetto, più largo sarà l'imbuto e maggiori saranno le
possibilità di portare soggetti ad acquistare i prodotti più avanzati o di avere un prodotto
interno più performante. Insomma, per concludere in due parole, l'open source non è solo software
che aleggia sul web e vive di vita propria, nascendo e crescendo spontaneamente. Si tratta
piuttosto di un ecosistema complesso, che richiede tanto impegno per essere sostenuto,
ma che al tempo stesso concede grandissime possibilità e soddisfazioni a coloro che
sono disposti a dedicarvi abbastanza tempo e abbastanza risorse.
Bene, spero di averti raccontato qualcosa di nuovo e di interessante sul mondo dell'open
source e ci tengo a rinnovare ancora i miei complimenti a Schrodinger Hut per aver
organizzato un così interessante evento. Prima di chiudere, come al solito, ringrazio
Edoardo e Carlo che sono i donatori fissi del podcast da ormai alcuni mesi e oggi aggiungo
anche Arturo che ha inviato la sua donazione un po' di tempo fa, ma siccome sono indietrissimo
con gli episodi non avevo ancora avuto modo di ringraziarlo. A te che mi stai ascoltando
poi ricordo che sul sito pensieriincodice.it trovi tutti i link utili per dare il tuo supporto,
donazioni, affiliazioni, gruppo telegram, canale telegram, ormai lo sai come funziona. Se invece
preferisci sostenere senza spendere alcunché puoi farlo diffondendo il podcast. Lo so che
sembra nulla ma è importante, quindi fallo ascoltare a qualcun altro, a chiunque pensi
che possa apprezzarlo, magari condividilo in un gruppo. In ogni caso io ti ringrazio
già per aver ascoltato. Noi ci risentiamo al prossimo episodio e non dimenticare mai
che un informatico risolve problemi, a volte, anche usando il computer.

