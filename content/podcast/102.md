---
authors: [Valerio Galano]
title: "Snippet - INTERCAL"
layout: episode
episode_type: full
series: [Snippet]
categories: [podcast]
tags: [divulgazione,intercal,linguaggioesoterico,pillole,programmazione,software,storia]
seasons: 2
number: 102
date: Sun, 29 May 2022 10:10:02 +0000
audio: "episodes/PIC102.mp3"
audio_duration: 376
audio_size: 6004818
transcript: transcripts/srt/PIC102.srt
url: /episodes/102
aliases: 
  - /102
image: "images/covers/PIC102.png"
explicit: "no"
draft: false
type: podcast
---
Fonti: <br /><a href="http://www.muppetlabs.com/~breadbox/intercal/" rel="noopener">http://www.muppetlabs.com/~breadbox/intercal/</a> <br /><a href="http://www.catb.org/~esr/intercal/" rel="noopener">http://www.catb.org/~esr/intercal/</a> <br /><a href="https://web.archive.org/web/20200505200042/https://sources.debian.org/src/clc-intercal/1:1.0~4pre1.-94.-2-5/README/" rel="noopener">https://web.archive.org/web/20200505200042/https://sources.debian.org/src/clc-intercal/1:1.0~4pre1.-94.-2-5/README/</a> <br /><a href="https://packages.debian.org/search?keywords=intercal" rel="noopener">https://packages.debian.org/search?keywords=intercal</a> <br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me/SHN0" rel="noopener">https://go.getproton.me/SHN0</a> <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />Crediti:<br />Sound design - Alex Raccuglia - <a href="https://ulti.media/" rel="noopener">https://ulti.media/</a> <br />Voce intro - Maria Chiara Virgili - <a href="https://linktr.ee/dannatiarchitettipodcast/" rel="noopener">https://linktr.ee/dannatiarchitettipodcast/</a>  <br />Voce intro - Spad - <a href="https://mercuriopodcast.com/" rel="noopener">https://mercuriopodcast.com/</a> <br />Musiche - Kubbi - Up In My Jam, Light-foot - Moldy Lotion, Creativity, Old time memories<br />Suoni - Zapsplat.com

<!-- more -->

## Testo dell'episodio

Benvenuti su Snippet, una rubrica di pensieri in codice, pillole e aneddoti dal mondo dell'informatica
in meno di 5 minuti.
Di solito quando parliamo di linguaggi di programmazione ci vengono in mente una cerchia
più o meno ampia di opzioni, PHP, Java, Python, JavaScript, questi sono solo alcuni e se ti
fermi a riflettere un attimo sicuramente ne troverai tanti altri con diverse caratteristiche
e diverse applicazioni.
Ma esiste una particolare categoria di linguaggi di programmazione che risulta in effetti ben
poco conosciuta e raramente rientra in quelli che sono gli elenchi diciamo così più istituzionali.
Sto parlando di quei linguaggi che vengono chiamati linguaggi di programmazione esoterici.
Il termine esoterico sta ad indicare il fatto che questa tipologia di linguaggi viene impiegata
non tanto per produrre un vero e proprio software di utilizzo comune, professionale o personale
che sia, quanto piuttosto per portare all'estremo il concetto stesso di programmazione.
I linguaggi esoterici sono infatti progettati per scopi molto particolari, come ad esempio
produrre arte con il software, oppure verificare la fattibilità di un qualcosa attraverso
il software, oppure ancora semplicemente per gioco o per scherzo.
E tra i vari linguaggi esoterici, che a dire la verità sono più di quanti uno potrebbe
immaginare, c'è ad esempio l'Intercal, creato appunto come una sorta di parodia volta a prendere
in giro proprio il concetto di linguaggio di programmazione.
Rilasciato infatti nel 1972 da due studenti di Princeton, aveva come chiaro scopo quello
di trattare in modo satirico alcune delle principali caratteristiche dei linguaggi dell'epoca
e quindi nei codici sorgenti scritti in tale linguaggio si possono trovare istruzioni come
please do, invece del più classico imperativo do dei linguaggi contemporanei, oppure please
give up, al posto di un più comune return zero.
Con lo stesso spirito goliardico poi la valorizzazione di una variabile in Intercal è notevolmente
ed inutilmente complicata, senza contare che almeno nelle sue prime versioni non permette
l'utilizzo delle stringhe e ciò rende il tutto talmente macchinoso da necessitare ad
esempio fino a 16 righe di codice per stampare un banale hello world, cosa che in altri linguaggi
ne richiederebbe al massimo 5 o 6.
E la stramberia di Intercal non si ferma certo alla sola sintassi del codice.
Nel manuale si possono infatti trovare frasi del tipo il nome completo del compilatore
è compiler language with no pronunciable acronym che per ovvie ragioni viene abbreviato
in Intercal, oppure attenzione in nessun caso confondere l'operatore mesh con l'operatore
interleave tranne che in circostanze confuse.
E oltre a ciò sembra che siano presenti delle funzionalità molto particolari anche all'interno
del compilatore stesso, ad esempio il fatto che se il codice non contiene abbastanza please
la compilazione viene rigettata, oppure che quando il compilatore incontra un errore semplicemente
lo ignora e va avanti, cosa che chiaramente rende il debug un vero inferno.
Quando fu inizialmente distribuito da Don Woods e Jim Leon, Intercal funzionava utilizzando
addirittura le schede perforate, metodo di programmazione ancora piuttosto comune nel
1972, tuttavia con il passare degli anni anche questo strano linguaggio si è evoluto e ciò
grazie al supporto di una serie di appassionati.
Sono state aggiunte nuove funzionalità più avanzate, sono stati sviluppati compilatori
per computer più moderni e sono nate anche alcune varianti come il C-Intercal nel 1990
e il CLC-Intercal, a cura di Claudio Calvelli, ed entrambi questi dialetti sono attualmente
disponibili nell'archivio di software di Debian, se li vuoi provare.
Anche se fai attenzione, perché potrebbe risultare complicato capire in quale versione
li stai utilizzando, visto che secondo il file readme di CLC-Intercal, per correttezza
la parola versione è stata sostituita con la parola perversione e i numeri di perversione
sono in virgola mobile e la parte intera e quella frazionaria possono avere segni diversi
e la parte intera a sua volta può essere un intero o un frazionario.
Quindi la versione 1.-94 si riferisce a 94 escape prima della versione 1.00 oppure basta
sommare 1 e meno 94 ottenendo così l'escape 0.06 che però è una coincidenza dato che
la 0.06 non è mai stata realizzata.
Come?
Ti stai chiedendo cos'è un escape?
Beh ovvio!
Devi sapere che una volta il compilatore di CLC-Intercal fu lasciato senza sorveglianza
su di un server FTP e pare che da lì sia riuscito a scappare, quindi chiaramente gli
sviluppatori non possono parlare di release quando si riferiscono ad esso, devono per
forza parlare di escape.
Grazie per aver ascoltato Snippet, una rubrica di pensieri in codice.
Scopri tanti altri contenuti sul sito pensieriincodice.it

