---
authors: [Valerio Galano]
title: "Espresso - Il mio desktop set: Logitech MX Keys e Vertical"
layout: episode
episode_type: full
series: [Espresso]
categories: [podcast]
tags: [consiglio,desktop,logitech,mouse,professionale,programmazione,tastiera]
seasons: 2
number: 71
date: Sun, 24 Oct 2021 04:00:10 +0000
audio: "episodes/PIC71.mp3"
audio_duration: 613
audio_size: 9805321
transcript: transcripts/srt/PIC71.srt
url: /episodes/71
aliases: 
  - /71
image: "images/covers/PIC71.png"
explicit: "false"
draft: false
type: podcast
---
Logitech MX Vertical mouse <a href="https://amzn.to/2Wvp8Ws" rel="noopener">https://amzn.to/2Wvp8Ws</a> <br />
Logitech MX Keys - <a href="https://amzn.to/3AK4Qad" rel="noopener">https://amzn.to/3AK4Qad</a> <br />
Logitech MX Palmrest per MX Keys Tastiera - <a href="https://amzn.to/3iRDpoy" rel="noopener">https://amzn.to/3iRDpoy</a> <br />
Anpollo Tappetino Mouse Ergonomico - <a href="https://amzn.to/3iT0Pdi" rel="noopener">https://amzn.to/3iT0Pdi</a> <br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br />
<br />
Produttori:<br />
Alex Ghibellini, Anonimo<br />
<br />


{{< credits season="season2" >}}

<!-- more -->

## Testo dell'episodio

Ti do il benvenuto su Espresso, la rubrica di pensieri in codice in cui ci beviamo insieme
un caffè ed io ti racconto di un libro, di un gadget, di un videogame o di qualsiasi
altra cosa che mi ha colpito e che sono sicuro piacerà anche a te.
Al termine dell'episodio, se riterrai che ti abbia dato un buon consiglio e vorrai offrire
tu il prossimo caffè, potrai farlo acquistando dal link affiliato che trovi in descrizione
o addirittura pensando di inviare un piccolo contributo per supportare il progetto. Trovi
tutti i dettagli sul sito pensieriincodice.it con due i.
Il consiglio che sto per darti oggi è venuto fuori da una riflessione che ho fatto qualche
tempo fa mentre chattavo con i ragazzi della community di pensieri in codice. Oggi, con
il senno di poi, mi rendo conto essere una riflessione anche abbastanza banale, ma al
momento, mentre ero lì che scrivevo sul gruppo Telegram, mi è sembrata quasi una
sorta di illuminazione. Eravamo lì che discutevamo di computer, di sistemi operativi, eccetera,
quando all'improvviso ho realizzato che, con buonissima probabilità, la maggior parte
dei appartenenti alla community di pensieri in codice è fatta di persone che trascorrono
moltissimo tempo davanti a un computer. E di conseguenza è molto probabile che questo
valga anche per te che mi stai ascoltando in questo momento. Magari non sei un programmatore
o un informatico nello specifico. Magari sei un tecnico, uno studente o un impiegato che
utilizza il computer per il proprio lavoro. Ma in ogni caso, visti gli argomenti di cui
quasi sempre parliamo, sento di poter supporre che anche tu, come me, trascorra tantissimo
tempo con le mani su un mouse e una tastiera. Quindi ho pensato, visto che ho una sorta di
fissazione per questo tipo di periferiche, e visto che negli ultimi mesi ho trovato una
configurazione che sembra soddisfarmi, perché non parlarne anche con te? Magari potresti
trovarlo interessante e addirittura trarne beneficio. Quindi inizio subito col dirti che
negli ultimi 15 anni o poco più, lavorando come freelance, ho avuto la possibilità di girare
tra moltissimi uffici diversi e quindi anche di provare molte postazioni differenti, con vari
tipi di tastiere, mouse, più o meno tecnologici, più o meno moderni, di varie fasce di prezzo,
di vari livelli di qualità. E in tutto questo ho anche conosciuto molte persone alle quali non
faceva alcuna differenza utilizzare una periferica piuttosto che un'altra. Ma ben presto, anzi forse
anche da prima, da quando ero più piccolo e il computer lo utilizzavo solo per scopi didattici
o di divertimento, ho anche capito che per me questa cosa non valeva. Per me è sempre stato
fondamentale utilizzare delle periferiche che fossero sia comode sia funzionali e questo
proprio per una serie di fattori fisici e di rendimento. Quando infatti sono impegnato nello
svolgere un lavoro, se utilizzo ad esempio un mouse la cui corsa non è abbastanza fluida, il cui
movimento non è abbastanza preciso o che magari non scivola bene sulla superficie, beh questo mi
porta una sorta di frustrazione che mi deconcentra e mi impedisce di lavorare nel modo corretto e con
il massimo dell'efficienza. E la stessa cosa mi accade ad esempio se utilizzo una di quelle
tastiere da pochi euro dove la corsa dei tasti non è ben fluida o il movimento del tasto è un po'
basculante. So che sembrano delle scuse ma in realtà è proprio così, non riesco a concentrarmi
se le periferiche non rispondono esattamente come vorrei. E a tutto questo vanno poi aggiunti i
fastidi fisici dovuti all'utilizzo prolungato di questo tipo di periferiche di scarsa qualità che
nello specifico per me si traducono in affaticamento dei polsi, affaticamento dei pollici e un dolore
alla spalla destra che può durare anche qualche giorno. Ora come accennavo all'inizio io di
soluzioni a questo problema ne ho cercate e ne ho sperimentate varie ma nell'ultimo periodo
sento di aver trovato qualcosa che se non è la perfezione se non altro ci si avvicina abbastanza.
E mi riferisco a quello che è il consiglio di questo episodio e cioè l'accoppiata tastiera
Logitech MX Keys e Mouse Logitech MX Vertical. Si tratta ovviamente di periferiche professionali
di fascia alta ora non sto qui a elencarti le caratteristiche tecniche perché quelle le puoi
leggere ai link che ti lascio in descrizione ma quello che vorrei invece fare è provare
a trasmetterti la mia esperienza in modo che tu possa farti un'idea di come sono questi oggetti
nell'utilizzo quotidiano e per quotidiano intendo in media dieci ore al giorno per sei giorni a
settimana. Quindi cominciamo con la tastiera la Logitech MX Keys. Inizio subito col dirti che non
è una tastiera dalla forma particolare non è ergonomica non ha inclinazioni strane e non ha
una lunghezza al di fuori dello standard. Quello che invece ha di particolare che secondo me la
caratterizza in senso positivo sono i tasti. Ora non so esattamente come spiegare questa cosa se
non dicendo che la corsa dei tasti è perfetta la resistenza che essi oppongono quando li premi
è perfetta e tutto ciò unito alla forma particolare dei tasti cioè con una sorta di incavo nel quale
posizionare i polpastrelli rendono la digitazione assolutamente piacevole e rilassante e inoltre
parliamo anche di tasti piuttosto silenziosi che quindi non disturbano gli altri all'interno della
stanza cosa che invece accade ad esempio con quelle tastiere meccaniche che pure sono piacevoli da
utilizzare ma non tanto da ascoltare per chi magari è concentrato nel fare un altro lavoro. Infine un'altra
caratteristica che apprezzo particolarmente è che questa tastiera è molto solida e pesante e
questo la rende stabile sul piano di lavoro e anche piuttosto resistente a quelli che potremmo
chiamare gli sfoghi dovuti ad attività complesse come il debug ad esempio. Se sei un programmatore
mi avrai capito di sicuro. Quindi passiamo invece al mouse. Anche il mouse come per la tastiera non
appare particolarmente come dire speciale per essere un mouse di fascia alta della Logitech
infatti non ha cose come ad esempio il super scroll o un motore da centinaia di migliaia di
dpi ma la sua caratteristica principale è quella di essere verticale il che in pratica vuol dire
che la mano viene appoggiata sul mouse non in modo classico quindi come se fosse appoggiata
su un tavolo diciamo così ma in posizione appunto verticale un po' come se si impugnasse un bicchiere
ad esempio. Ok mi rendo conto che non so spiegarti questa cosa ma sarebbe tutto più facile se tu
cliccassi sul link in descrizione ok? Quello che però ti posso dire con certezza è che da quando
utilizzo questo mouse il mio dolore alla spalla che persisteva da mesi ormai è completamente
sparito e oltre a questo si tratta anche di un ottimo mouse è leggero scorre bene ed è anche
molto solido vedi discorso di prima. Insomma nonostante non spicchino come ad esempio le
tastiere o il mouse da gaming queste periferiche sono strumenti professionali e di grande qualità
basta pensare che entrambi hanno un'autonomia di batteria di quasi un mese considerando
soprattutto che io sono uno che dimentica puntualmente di spegnerli. E infine questo lo
dico per dovere di cronaca al mio diciamo così kit da desktop ho aggiunto anche un paio di poggi
a polsi hai presente no? Quella specie di cuscinetti che si mettono davanti alla tastiera e al mouse e
che fanno in modo che i polsi non stiano troppo piegati quando sono a riposo. Io ti metto un paio
di link anche per quelli ma ovviamente in linea di massima uno vale l'altro l'unico consiglio
che mi sento di darti è di non comprare proprio quelli troppo economici e al tempo stesso
assicurarti che siano lavabili che può tornare utile insomma. Bene spero di averti dato dei buoni
consigli ti ricordo sempre che puoi dare una mano al progetto acquistando questi prodotti o altri se
preferisci dai link affiliati che trovi in descrizione o andando sul sito pensieriincodice.it
per oggi ti ringrazio per avermi tenuto compagnia e ti do appuntamento al prossimo caffè

