---
authors: [Valerio Galano]
title: "Ep.21 - Anatomia di un sito Web"
layout: episode
episode_type: full
series: []
categories: [podcast]
tags: [css,html,http,internet,javascript,server,sitoweb,web]
seasons: 1
number: 21
date: Thu, 07 Nov 2019 06:00:11 +0000
audio: "episodes/PIC21.mp3"
audio_duration: 836
audio_size: 13372185
transcript: transcripts/srt/PIC21.srt
url: /episodes/21
aliases: 
  - /21
image: "images/covers/PIC21.png"
explicit: "no"
draft: false
type: podcast
---
Ogni giorno visitiamo centinaia di siti e Web application. Ma quanti si sono mai chiesti come è fatta una pagina Web? Come le informazioni, le immagini, ecc. viaggiano attraverso Internet per raggiungere il nostro schermo? In questo episodio priviamo a scalfire la superficie di questo interessantissimo argomento!<br /><br />Per sostenere il podcast:<br />Compra su Amazon partendo da questo link* - <a href="https://amzn.to/2MGITWk" rel="noopener">https://amzn.to/2MGITWk</a>   <br />Regalami un libro dalla wishlist - <a href="https://pensieriincodice.it/360s8Kx" rel="noopener">https://pensieriincodice.it/360s8Kx</a> <br /><br />Attrezzature:<br />Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br /><br />* Link affiliato: il costo di acquisto non sarà maggiore per te, ma Amazon mi girerà una piccola parte del ricavato. <br /><br />Per partecipare alla discussione:<br />Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />Profilo Instagram - <a href="http://bit.ly/picInstagram" rel="noopener">http://bit.ly/picInstagram</a> <br /><br />Per ascoltare il podcast:<br />Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />Youtube - <a href="http://bit.ly/picYT" rel="noopener">http://bit.ly/picYT</a> <br />Spotify - <a href="http://bit.ly/picSpotify" rel="noopener">http://bit.ly/picSpotify</a> <br />Itunes - <a href="http://bit.ly/picItunes" rel="noopener">http://bit.ly/picItunes</a> <br />Google - <a href="http://bit.ly/picGooglePodcast" rel="noopener">http://bit.ly/picGooglePodcast</a> <br />ForTune - <a href="http://bit.ly/picForTune" rel="noopener">http://bit.ly/picForTune</a> <br /><br />Altre informazioni:<br />Sito ufficiale - <a href="https://pensieriincodice.it" rel="noopener">https://pensieriincodice.it</a> <br /><br />Crediti:<br />Montaggio - Daniele Galano - <a href="http://bit.ly/2UkKzXk" rel="noopener">http://bit.ly/2UkKzXk</a> <br />Voce intro - Costanza Martina Vitale<br />Musica - Kubbi - Up In My Jam<br />Musica - Light-foot - Moldy Lotion<br />Cover e trascrizioni - <a href="https://it.linkedin.com/in/francesco-zubani-5957081a6" rel="noopener">Francesco Zubani</a>

<!-- more -->

## Testo dell'episodio

Pensieri in codice. Idee dal mondo del software a cura di Valerio Galano.
Buongiorno a tutti e ben ritrovati per un nuovo episodio di Pensieri in codice, il podcast
in cui parliamo di argomenti presi dal mondo del software, di internet e della programmazione.
Oggi parliamo di siti web. Ogni giorno ne navighiamo decine o centinaia, ma quanti di
noi si sono mai chiesti come è fatto un sito web? Cosa accade dal momento in cui scriviamo
un percorso nella barra degli indirizzi fino a quando pochi istanti dopo vediamo comparire
la pagina sul nostro sito? In questo episodio proveremo a capire innanzitutto di cosa si
compone una pagina web e poi in che modo essa viaggia attraverso internet per raggiungere
i nostri schermi. Per capire come funziona un sito web dobbiamo innanzitutto chiarire
una cosa e cioè che quando navighiamo il nostro browser svolge molte più operazioni
di quelle che normalmente riusciamo a percepire. Esso infatti per mostrare a noi la pagina
che abbiamo richiesto ha bisogno di recuperare tutta una serie di file e informazioni utili
così da poter costruire la pagina stessa e da poter anche realizzare tutte le varie
funzionalità che essa potrebbe essere in grado di svolgere. Ricordiamoci infatti che
anche le web application pur utilizzando le stesse identiche tecnologie dei siti web
ci permettono in realtà di fare operazioni anche molto più complesse. Pensiamo a qualcosa
che utilizziamo tutti come ad esempio il servizio gmail. Di fatto noi accediamo ad un sito web
con un browser ma esso ci permette di fare operazioni complesse come ad esempio inviare
e ricevere email. Inoltre avrete notato che sto utilizzando le parole sito e pagina in
modo più o meno indistinto. Questo perché in generale noi siamo abituati a ragionare
in termini di sito web ma in realtà tutto sommato un sito non è altro che un insieme
di pagine raggruppate secondo un criterio arbitrario stabilito da un web designer o basato sul
fatto che esse appartengono tutte allo stesso dominio o allo stesso indirizzo. Queste distinzioni
però non influiscono sulla tecnologia che compone le pagine che a loro volta compongono
i siti e dunque non è importante concentrarsi su tale distinzione ai fini del nostro discorso.
Semplificando quindi il più possibile possiamo dire che una pagina di un sito web è grossomodo
formata da un file principale, una sorta di struttura che lega insieme tutti i vari
pezzi e poi da una serie di file accessori che vanno ad aggiungere elementi funzionalità
e aspetto grafico. Il file che definisce la struttura della pagina ed il testo in essa
contenuto solitamente è un documento descritto utilizzando un particolare formato chiamato
HTML. HTML è l'acronimo di Hypertext Markup Language e si tratta di un linguaggio appunto
di markup, cioè una tipologia di linguaggio che permette di definire le funzioni delle
varie parti del testo all'interno del documento. Utilizzando tale linguaggio è infatti possibile
specificare quali parole di un testo ne compongono il titolo, quali il sottotitolo, quali un
paragrafo, una tabella e via discorrendo. Tutto questo raccogliendo le varie parti tra
due o più speciali parole chiave chiamate tag. Se l'autore del testo vorrà quindi dividere
varie parti di esso in paragrafi, gli basterà racchiuderle all'interno di tag p. Se invece
vorrà dare enfasi ad alcune parole potrà racchiuderle nei tag strong e così via per
tante altre possibilità. Come ben sappiamo però all'interno di una pagina web sono presenti
anche molti altri elementi per lo più multimediali come foto, video, tracce audio eccetera. La
posizione nella pagina di ciascuno di questi elementi viene anch'essa stabilita con i relativi
tag HTML ma il contenuto di ciascuno di essi è invece costituito da uno specifico file che
può essere codificato in vari formati come ad esempio jpeg, gif, mp3 e tanti altri. Il
documento HTML dunque non contiene questi elementi multimediali ma solo le indicazioni
riguardanti la loro posizione nel web. Il tag image posizionato in una pagina HTML per fare
un esempio indicherà la presenza di un'immagine e conterrà l'indirizzo remoto presso il quale
essa può essere recuperata. Un'altra tipologia di file che viene solitamente associata ad una
pagina web è quella dei file CSS. Essi si chiamano fogli di stile e contengono istruzioni destinate
al browser per specificare le caratteristiche grafiche dei vari elementi del testo. Con i
fogli di stile è ad esempio possibile cambiare tipografia e colore dei testi, riposizionare o
modificare la forma e il colore di vari elementi e tante tante altre operazioni anche molto più
complesse. In teoria la fusione di un documento HTML, dei file multimediali e dei fogli di stile
sarebbero sufficienti a definire l'intero aspetto della pagina web così come siamo abituati a
conoscerla. Tuttavia se questa pagina ha anche delle funzionalità avanzate ed è in grado di
effettuare operazioni o reagire a eventi che l'utente scatena cliccando o sorvolando specifici
elementi, allora quasi certamente nella pagina sono presenti anche una o più librerie javascript.
Javascript è un linguaggio di scripting che, detto in due parole, permette di aggiungere
alla pagina funzionalità interattive che reagiscono a determinati stimoli. Ormai è molto raro trovare
pagine web completamente prive di javascript, anche perché esso risulta molto utile per
effettuare operazioni completamente trasparenti all'utente, come ad esempio applicare piccoli
adattamenti basati sul browser utilizzato o raccogliere informazioni statistiche delle visite.
Se poi parliamo di web application come Gmail, Facebook, Amazon e tutti quei siti che non hanno
il semplice obiettivo di mostrare informazioni ma che possiedono meccanismi di interazione a
livello avanzato, allora possiamo star certi che la tecnologia javascript sarà presente nelle
pagine e anche in quantità notevole.
Ora che ci siamo fatti un'idea di massima delle componenti che formano una normale pagina web,
possiamo provare a capire in che modo essa arriva a noi pochi istanti dopo che ne abbiamo fatto richiesta.
Proviamo quindi ad analizzare come esercizio mentale che cosa accade quando richiamiamo una
pagina con il nostro browser. Supponiamo di voler richiamare la pagina di Wikipedia dedicata al
podcasting. Ora non ricordo ovviamente l'indirizzo della pagina ma supponiamo che sia qualcosa del
tipo www.wikipedia.org slash podcasting. Appena avremo scritto questo indirizzo nel browser e
avremo premuto il pulsante invio, il nostro computer contatterà una speciale tipologia di
server che prende il nome di DNS, cioè Domain Name Server. Adesso verrà richiesto l'indirizzo IP
corrispondente al dominio wikipedia.org. Ora per intenderci e semplificando molto il discorso,
l'indirizzo IP è quel numero composto da quattro cifre che vanno da 1 a 255 separate da punti.
Qualcosa del tipo 192.168.1.1. Probabilmente questo sarà l'indirizzo IP del vostro router.
Il motivo di questo passaggio è che nella realtà delle comunicazioni su internet tutti i nodi,
compresi quindi il nostro computer, il nostro router e i server di Wikipedia,
si spediscono le informazioni identificandosi non tramite il nome a dominio che serve per scopi
mnemonici umani, ma attraverso i reciproci indirizzi IP. Il nostro computer ha quindi
bisogno di conoscere l'indirizzo IP del server di Wikipedia così da poterlo utilizzare come
destinatario della comunicazione che sta per inviare. Una volta ottenuta questa informazione
quindi prepara una richiesta utilizzando un protocollo che prende il nome di HTTP,
Hyper Text Transfer Protocol, e la invia affidando ai vari nodi di internet il compito di recapitarla
all'indirizzo IP del destinatario. Concettualmente questa operazione è molto simile alla spedizione
di corrispondenza tramite il classico servizio postale in cui si scrive una lettera, nel nostro
caso è la richiesta di ricevere una determinata pagina web, si compila la sezione apposita con le
informazioni del destinatario, quindi l'indirizzo del server di Wikipedia, e si aggiungono le
informazioni sul mittente, nel nostro caso l'indirizzo IP del nostro pc, affinché gli
possa essere inviata la risposta. Questa lettera di richiesta verrà dunque consegnata al equivalente
del centro di smistamento più vicino, cioè il nodo direttamente collegato alla nostra rete che
di solito è il nostro router o il modem. A sua volta questo apparecchio inoltrerà la richiesta
verso il nodo successivo e così via, finché essa non avrà raggiunto il legittimo destinatario, che
nel nostro esempio è il server di Wikipedia. Una volta che il server di Wikipedia avrà ricevuto
la nostra richiesta, la interpreterà per leggerne sia il mittente, sia quella che viene chiamata la
risorsa, e cioè la pagina che abbiamo richiesto di visualizzare, e fatto ciò si adopererà per
produrre la risposta da inviarci. I siti moderni infatti sono praticamente tutti dinamici e ciascuna
pagina è composta da una struttura più o meno fissa, che viene riempita con informazioni archiviate
in database o in altri tipi di archivi. Il server web dovrà quindi letteralmente costruire una
risposta in forma di documento html prima di poter rispondere al mittente, cioè noi, utilizzando
lo stesso identico meccanismo che abbiamo illustrato finora. La risposta seguirà dunque
un percorso dal server fino al nostro computer, badate bene non necessariamente quello dell'andata
a ritroso, e a questo punto sarà al compito del nostro browser interpretare questo documento
assegnando la corretta impostazione alle varie parti del testo, aggiungendo quindi grassetti
dove servono, separando i paragrafi, evidenziando i titoli, eccetera. Nel frattempo però il browser
avrà anche un altro importante compito da svolgere. Dal momento che nel documento html saranno presenti,
come accennavamo prima, riferimenti a file esterni come immagini, fogli di stile, css o librerie
javascript, nel mentre che elabora il documento il browser dovrà anche continuare a effettuare
richieste allo stesso o ad altri server per recuperare tutte queste risorse esterne.
Nel frattempo quindi che la pagina viene analizzata e costruita, altri processi in background recupereranno
le immagini, i video, i css e i javascript, utilizzando a ripetizione un meccanismo di richiesta
perfettamente identico a quello che abbiamo descritto in precedenza per ottenere la pagina
html iniziale. In pratica ogni volta che noi apriamo una pagina web abbiamo l'impressione di
ricevere un unico documento fatto e finito, ma in realtà il nostro browser effettua per noi
centinaia di richieste per recuperare tutti i file accessori. Fatto questo, li analizza uno per uno,
li colloca nella giusta posizione, calcola e applica ad ogni elemento una complicata combinazione di
regole stilistiche e infine associa a tutta una serie di eventi che potrebbero essere scatenati
dall'utente altrettante operazioni automatizzate pronti a scattare. Il tutto in poche frazioni di secondo.
L'avreste mai detto che ad ogni spostamento da una pagina all'altra, da un sito all'altro,
si verificassero tutte queste operazioni? Nel ragionare su questo processo mi raccomando
sempre di ricordare che per poter esporre questi concetti sono sempre costretto a fare
tutta una serie di semplificazioni e omettere le parti più complicate del discorso. In questo caso
ad esempio abbiamo tralasciato il metodo che utilizzano i vari nodi per capire quale sia il
percorso più breve verso cui inoltrare un messaggio, oppure quale operazioni esegue il server per
costruire la pagina da inviare come risposta. A questi argomenti però sto pensando di dedicare
degli episodi futuri, quindi se siete interessati non esitate a farmelo sapere. Io per ora vi
ringrazio di essere arrivati fin qui, l'episodio è stato molto più lungo di quanto mi aspettassi,
quindi molto rapidamente vi invito a commentare, condividere, unirvi al gruppo Telegram e ci sentiamo
al prossimo episodio!

