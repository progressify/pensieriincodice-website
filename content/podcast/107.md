---
authors: [Valerio Galano]
title: "Il futuro di Pensieri in codice"
layout: episode
episode_type: full
series: []
categories: [podcast]
tags: [informatica,laravelday,pic,podcast]
seasons: 2
number: 107
date: Sun, 28 Aug 2022 21:00:02 +0000
audio: "episodes/PIC107.mp3"
audio_duration: 759
audio_size: 12142131
transcript: transcripts/srt/PIC107.srt
url: /episodes/107
aliases: 
  - /107
image: "images/covers/PIC107.png"
explicit: "no"
draft: false
type: podcast
---
Un espisodio leggero leggero.<br />
<br />
---<br />
laravelday:<br />
<br />
<a href="https://laravelday.it/" rel="noopener">https://laravelday.it/</a> (Codice sconto: community_PIC)<br />
<br />
Sito ufficiale del podcast:<br />
<a href="https://pensieriincodice.it" rel="noopener">https://pensieriincodice.it</a><br />
<br />


{{< support >}}

Attrezzatura utilizzata:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a><br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a><br />
<br />


{{< credits season="season2" >}}

<!-- more -->

## Testo dell'episodio

Lo so, lo so, sono sparito così, un po' all'improvviso nelle ultime settimane.
In effetti mi sono preso una pausa forse un po' lunga, ma ti assicuro che ci voleva proprio
e a breve ti spiego anche perché.
Nel frattempo però ti sono mancato, ti è mancato Pensieri in Codice?
A me, devo dire la verità, tanto, sì, e quindi ho pensato, perché non riprendere
un po' in anticipo rispetto alla canonica prima settimana di settembre e uscire con
questo episodio di fine agosto.
Capiamoci, si tratta di un episodio leggero, giusto per riprendere il ritmo, in cui parliamo
un po' di questo progetto, di come sta andando e di quali sono le idee per il futuro.
Però, come prima cosa, non perdiamo le buone abitudini e prima di tutto ascoltiamo la sigla.
Benvenuti su Pensieri in Codice, il podcast dove si ragiona da informatici, con Valerio Galan.
Devi sapere che per me questo 2022 si è rivelato essere un anno piuttosto intenso dal punto di
vista professionale.
Come immagino saprai se mi ascolti da un po', io lavoro come consulente freelance nel campo
dello sviluppo software, il che in pratica vuol dire che la quantità di impegni che
posso avere non è sempre stabile e può oscillare a seconda del periodo dell'anno o degli incarichi
che decido di accettare o dei progetti in cui scelgo di imbarcarmi.
E quest'anno in particolare, oltre che seguire i miei clienti abituali, sto portando avanti anche
un paio di nuovi progetti di una certa dimensione e importanza e per un cliente molto conosciuto
a livello nazionale. Si tratta di incarichi molto stimolanti e impegnativi e, come potrai
immaginare, il mio carico di lavoro è molto aumentato in questi mesi e, almeno fino alla
fine dell'anno, sicuramente rimarrà piuttosto alto. Al tempo stesso, poi, se segui Pensieri in
Codice in modo assiduo, saprai anche che proprio un anno fa, precisamente a settembre del 2021,
è partita la seconda versione di questo progetto. Io le chiamo versioni e non stagioni del podcast
perché per me non si basano sulla durata e non hanno una data precisa di inizio e di fine,
bensì rappresentano i grossi cambiamenti che decido di introdurre nel progetto e, in effetti,
con la seconda versione di Pensieri in Codice, quindi da ben un anno, ho deciso di raddoppiare
il numero di episodi rispetto alla prima versione. Siamo passati da un episodio ogni due settimane a
un episodio a settimana con l'introduzione di due nuove rubriche Snippet e Espresso.
Questo esperimento è andato sicuramente molto bene, sono aumentati gli ascolti, è migliorata
la posizione di Pensieri in Codice nelle classifiche, ho avuto la possibilità di portare
argomenti che nella prima versione avevo dovuto tralasciare. Insomma, per come la vedo io, è stato
sicuramente un successo, ma ha anche richiesto molto più impegno da parte mia, tempi più stretti per
raccogliere le informazioni, per riflettere sugli argomenti, per scrivere gli episodi, registrarli e
montarli. Devi sapere che un episodio classico di Pensieri in Codice mi richiede circa due giorni
di lavoro, quindi quasi 16 ore per essere ultimato, mentre uno di Snippet o di Espresso
mi richiede circa quattro ore. Facendo una banale media stiamo parlando di circa un giorno e un
quarto di lavoro ogni settimana. Insomma, una bella porzione del tempo a disposizione, almeno per
me. Eppure, sono molto orgoglioso del fatto di non aver saltato neppure un episodio da settembre a
luglio, quindi per ben dieci mesi. Potremmo definirlo un record per me. Però, purtroppo,
questi due fattori insieme, cioè più impegno nella sfera professionale e più produzione di contenuti,
hanno innanzitutto consumato non poco le mie energie. Ho scoperto che più passa il tempo e più
è importante per me staccare e riposarmi nei weekend, invece di dedicarli sempre a qualche
attività rimasta indietro, ad anticiparmi cose per i giorni a seguire. E poi, il dirottamento di tutto
questo impegno ha avuto anche un altro effetto collaterale, un qualcosa che sinceramente non
avevo pensato, ma che si è rivelato piuttosto deleterio per il podcast. In pratica, ho dovuto
ridurre il tempo da dedicare alla lettura, all'ascolto di altri podcast, alla visione di
video, documentari e perfino all'interazione con gli ascoltatori e gli altri creator. Nel gruppo
Telegram, ad esempio, la mia partecipazione si è dovuta ridurre per forza di cose, anche se in
realtà mi ha fatto molto piacere vedere che la community sta comunque procedendo piuttosto bene
nello scambio reciproco e questo è ottimo. Ma purtroppo la mancanza di stimoli nuovi per me
aveva iniziato a farsi sentire insieme alla fatica. Iniziavano a scarseggiare gli argomenti di cui
volevo parlarti, facevo più fatica a collegare concetti in ambiti distinti. Insomma, sentivo
proprio che la qualità del lavoro fatto per Pensieri in Codice iniziava a diminuire e allora
ho retto finché ho potuto. Mi sono sforzato per continuare a portare nel podcast argomenti e
riflessioni interessanti e, alla fine, piuttosto che arrangiare e iniziare a pubblicare tanto per,
ho preferito interrompere e prendermi una pausa anticipata, magari un po' più lunga,
in modo da ricaricare le batterie. Ora però mi sono riposato, mi sono distratto, sono stato qualche
giorno fuori, ho letto tanto e ho tante nuove idee per i prossimi episodi e quindi ti dico subito che,
nonostante so che mi costerà fatica, intendo comunque mantenere il nuovo ritmo di un episodio
a settimana, almeno per tutto il 2022. A fine anno poi il mio assetto professionale e quindi
il carico di lavoro dovrebbe cambiare nuovamente e quando accadrà decideremo che fare, ma nel
frattempo noi andiamo dritti per la nostra strada. E a questo punto, visto che ci siamo, ti voglio
anche anticipare un po' degli argomenti che ho intenzione di trattare durante le prossime
settimane, così sai cosa aspettarti fino a fine anno, più o meno. Innanzitutto continueremo
sicuramente a parlare di algoritmi, come funzionano, cosa fanno, come sono implementati,
dove sono installati e faremo le nostre riflessioni su come influiscono sui nostri oggetti,
sulle nostre vite e sul nostro modo di pensare. Questi argomenti sono il fulcro di pensieri in
codice e almeno per ora rimarranno tali. Inoltre continueremo con Espresso, la rubrica dei consigli
che devo dire ha riscontrato un discreto successo e che a me piace particolarmente perché tiene
separate le recensioni dai argomenti più storici e le riflessioni. Chi è interessato a recensioni
appunto o a suggerimenti o semplicemente a supportare il progetto con qualche link affiliato
può decidere di ascoltarla, mentre chi preferisce può semplicemente saltare questi episodi e
ascoltare gli altri. Poi credo che parleremo di più di storia dell'informatica. Ho provato in
questi mesi a raccontarti qualche evento storico o qualche personaggio nella rubrica snippet e
devo dire che la cosa mi è piaciuta, è un argomento che trovo piuttosto interessante e
quindi ho deciso che porterò più contenuti riguardanti eventi storici e soprattutto personaggi
della storia dell'informatica. Ancora avremo altri ospiti, anche in questo caso gli esperimenti
degli ultimi mesi mi hanno aiutato a capire un po' come gestire la cosa e devo dire che ne sono
rimasto abbastanza soddisfatto. Infine parleremo delle persone, le persone intese come noi, il
nostro rapporto con il mondo digitale, di come questo ci cambia, di come lo utilizziamo e di
quali direzioni esso sta prendendo proprio sotto i nostri occhi. Con tutto questo lavoro e con
questo progetto la mia intenzione è sempre quella di avvicinare le persone ad un mondo che non è
fatto di solo codice, processori e intelligenze artificiali ma anche di pensiero critico,
riflessione, ragionamento e idee geniali. Lo so sono un sacco di argomenti per un piccolo
progetto come pensieri in codice ma io sono fermamente convinto che questo podcast possa
crescere sempre di più. Ha già fatto tanti passi avanti, questo glielo dobbiamo riconoscere, è nato
tre anni e mezzo fa praticamente come un gioco, come un esperimento e oggi conta migliaia di
ascolti al mese e un'affezionata community su telegram composta di tante persone interessanti.
Quando ho iniziato onestamente non l'avrei mai immaginato mentre invece oggi posso esserne fiero
e soprattutto credo che dovresti esserlo anche tu dato che ne fai parte. Se pensieri in codice è così
cresciuto è merito un po' di tutti noi, mio che mi impegno per produrre qualcosa che spero sia di
valore e tuo che gli dedichi ogni settimana un po' del tuo tempo, che partecipi al gruppo telegram,
che condividi gli episodi con le persone e porti nuovi ascoltatori e che perché no di tanto in
tanto fai anche una donazione. Si fiero anche tu di questo progetto così come lo sono io e contribuisci
a renderlo sempre migliore settimana dopo settimana. Sono sicuro che un giorno guarderemo
indietro e saremo contenti di averne fatto parte e niente direi che per oggi possiamo chiudere qui
con questo episodio così un po' particolare. Prima di lasciarti però ho un paio di cose ancora da
dire. Innanzitutto voglio ringraziare Edoardo Secco che ha attivato la donazione periodica da un euro.
Ti ringrazio perché in questo modo mi dimostri che apprezzi il lavoro che faccio e mi fai capire
che tutto il tempo che dedico a questo progetto per te ha un valore speciale. Per chiunque volesse
seguire l'esempio di Edoardo come al solito ho tutte le informazioni su come supportare Pensieri
in Codice sono sul sito pensieriincodice.it. Inoltre voglio annunciare anche che da quest'anno
Pensieri in Codice è partner dell'Aravel Day, la conferenza italiana dedicata al framework PHP
Laravel. Se intendi parteciparvi e te lo consiglio visto che fai parte della community di questo
podcast puoi utilizzare il codice sconto communitypic per avere accesso ad uno sconto sul
biglietto. Ti lascio in descrizione sia il link al sito della conferenza che il nostro codice sconto.
Io quest'anno purtroppo non ho potuto partecipare in presenza al PHP Day sempre a causa dei molti
impegni e quindi ho deciso di prenotare già da ora per il Laravel Day 2022 il quale si terrà a
Verona il 17 novembre. Dovrei essere in zona già il giorno prima dalle 14 circa quindi se sei a
Verona o dintorni il giorno 16 e ti va di prendere un caffè insieme scrivimi che ci organizziamo.
Tutti i miei contatti li trovi come al solito sul sito pensieriincodice.it. Bene direi che con
questo è davvero tutto noi ci sentiamo al prossimo episodio e tu non dimenticare mai che un informatico
risolve problemi a volte anche usando il computer.

