---
authors: [Valerio Galano]
title: "Ep.68 - Colleghi fantastici e come evitarli"
layout: episode
episode_type: full
series: []
categories: [podcast]
tags: [colleghi,consulenza,esperienzepersonali,freelance,storievere]
seasons: 2
number: 74
date: Sun, 14 Nov 2021 10:00:02 +0000
audio: "episodes/PIC74.mp3"
audio_duration: 988
audio_size: 15806379
transcript: transcripts/srt/PIC74.srt
url: /episodes/74
aliases: 
  - /74
image: "images/covers/PIC74.png"
explicit: "no"
draft: false
type: podcast
---
Quante persone ci capita di incontrare nella nostra vita professionale! Oggi ci risiamo: dopo l'episodio sul Clienti fantastici, eccone uno sui Colleghi fantastici.<br /><br />I link dell'episodio di oggi: <br />Ep.34 - Clienti fantastici e come evitarli - <a href="https://www.spreaker.com/episode/29900611" rel="noopener">https://www.spreaker.com/episode/29900611</a><br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me" rel="noopener">https://go.getproton.me</a>/SHN0 <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />Produttori:<br />Alex Ghibellini, anonimo<br /><br />Crediti:<br />Sound design - Alex Raccuglia - <a href="https://ulti.media/" rel="noopener">https://ulti.media/</a> <br />Voce intro - Maria Chiara Virgili - <a href="https://linktr.ee/dannatiarchitettipodcast/" rel="noopener">https://linktr.ee/dannatiarchitettipodcast/</a>  <br />Voce intro - Spad - <a href="https://mercuriopodcast.com/" rel="noopener">https://mercuriopodcast.com/</a> <br />Musiche - Kubbi - Up In My Jam, Light-foot - Moldy Lotion, Creativity, Old time memories<br />Suoni - Zapsplat.com<br />Cover e trascrizioni - <a href="https://it.linkedin.com/in/francesco-zubani-5957081a6" rel="noopener">Francesco Zubani</a>

<!-- more -->

## Testo dell'episodio

C'è poco da fare, a volte nonostante il nostro lavoro possa piacerci, appagarci e
darci soddisfazione, è comunque probabile che ogni giorno ci tocchi combattere con tutta
una serie di problemi, lo stress, le consegne, le richieste dei clienti e a volte persino
i colleghi.
Sì perché non sempre le persone con cui lavoriamo, che tra l'altro dovrebbero anche magari
aiutarci, supportarci o semplificarci la vita, poi lo fanno effettivamente.
Intendiamoci, non mi sto riferendo ai colleghi stronzi, quelli che cercano appositamente
di sabotare il prossimo per un proprio tornaconto personale, quanto piuttosto a quelli che pur
con propositi collaborativi, a causa di alcune caratteristiche diciamo personali, tendono
a creare alcuni problemi dei quali probabilmente nemmeno si rendono conto.
Lavorando come consulente per molte aziende, mi è capitato nel corso degli anni di incontrare
tantissimi professionisti del mio stesso settore, ma anche di settori collegati e oggi voglio
provare a stilare insieme a te una sorta di bestiario delle tipologie più interessanti
di colleghi fantastici.
Sigla.
Benvenuti su Pensieri in Codice, il podcast dove si ragiona da informatici, con Valerio
Galano.
I colleghi sono una grande risorsa, trovare collaboratori con cui si va poi particolarmente
d'accordo è una gran fortuna e permette di migliorare esponenzialmente sia il valore
del proprio lavoro che la propria vita professionale.
Ci tengo a precisare che quello che sto per descriverti è una sorta di elenco scherzoso,
non vorrei che qualcuno si offendesse perché ad essere onesti i veri colleghi da evitare
sono ben altri rispetto a quelli di cui ti parlerò oggi.
Tuttavia mi piaceva l'idea di registrare questo episodio come una sorta di seguito
di quello intitolato Clienti Fantastici e come evitarli, nel quale ho raccontato una
lista dei clienti più assurdi che mi sono capitati nel corso degli anni e che ho pubblicato
nella scorsa stagione di Pensieri in Codice, se tu che mi ascolti ora sei nuovo mi raccomando
vallo a recuperare perché sono sicuro che non te repentirai, ti lascio il link in descrizione.
Bene, fatte dunque le dovute premesse, iniziamo.
Il primo soggetto della mia lista viene comunemente definito l'eroe, si tratta di quella persona che
vuoi per sua scelta o vuoi semplicemente per via delle circostanze si fa sempre carico di
qualsiasi problematica a chi capiti a tiro. E' abbastanza facile capire chi sia l'eroe
in un team o in un'azienda, il primo campanello d'allarme ti deve scattare quando ti rendi
conto che per ogni problema vieni sempre indirizzato alla stessa persona. Si è bloccato
il sito X? Bene, chiedi a Jim. Sì, oggi l'eroe della nostra storia si chiama Jim. Hai un problema
con il repository del progetto Y? Chiedi a Jim. C'è da fare un preventivo per il cliente Z? Chiedi
a Jim. In questi casi le possibilità sono due, o Jim è particolarmente più esperto degli altri e
in un team o in una piccola azienda questo può fare un'enorme differenza e spingere tutti i
componenti ad appoggiarsi in modo eccessivo all'eroe, sviluppando quasi una sorta di timore
reverenziale. Oppure Jim non è in grado di delegare agli altri, magari non sa documentare o non sa
spiegare il proprio lavoro o non ha la pazienza di attendere che qualcuno meno esperto di lui
risolva la questione con i propri tempi e per questo motivo preferisce fare tutto in prima
persona. Se poi ha proprio l'indole dell'eroe allora avrà in modo di vedere lo stesso Jim
inserirsi in discorsi per i quali non è stato interpellato o farsi carico di incombenze su cui
già stavano lavorando altri. Capiamoci, l'eroe non è cattivo, semplicemente pensa di fare la
cosa migliore comportandosi da eroe. Pensa di risolvere i problemi agli altri, di fare bella
figura. Solo che in realtà non è così. Basta riflettere due secondi per capire che se tutta
la conoscenza è nella testa di Jim, tutte le procedure, tutte le caratteristiche, mentre gli
altri collaborano solo di sfuggita ad un progetto, allora nel caso in cui il nostro eroe dovesse
venir meno per un qualsiasi motivo, per tutti gli altri colleghi sarebbe una catastrofe.
All'improvviso si ritroverebbero spiazzati a dover mettere le mani su un qualcosa su cui,
fino a quel momento, aveva lavorato sempre solo Jim. Senza contare poi che un eroe funziona finché
il carico di lavoro tutto sommato è moderato. Al crescere dei progetti o dei clienti, nessuna
persona potrebbe mai scalare come invece può fare un team, nemmeno un eroe, altrimenti prima
o poi scoppierebbe. Per tutti questi motivi una figura del genere va assolutamente ridimensionata,
magari la si può sfruttare, sfruttare la sua grande esperienza per formare altre figure che
operino prima sotto la sua supervisione e poi magari in autonomia. Ma in ogni caso se ti ritrovi
con un collega eroe, la prima cosa da fare è provare ad alleggerire il suo carico di lavoro,
magari aiutandolo a scrivere della documentazione che permetta anche agli altri di svolgere il suo
lavoro. E se invece sei tu l'eroe, procurati qualcuno che ti possa affiancare, anche se
all'inizio sarà estremamente più lento di te, ti chiederà un sacco di aiuto, ma poi con il passare
del tempo ti solleverà da tante incombenze e ti renderà la vita molto molto più semplice.
Il secondo tipo di collega da evitare è l'ansioso. L'ansioso, come dice la parola,
è quello che soffre tremendamente d'ansia sul posto di lavoro e di conseguenza tende a diventare
ansiogeno anche per chi lavora a contatto con lui. Si tratta di quella persona che ti chiede
continuamente a che punto sei con quel determinato compito, ti scrive magari nel fine settimana per
chiederti se poi hai ricevuto quella mail o se poi hai contattato quel cliente. Chiaramente se tu
sei un ritardatario, cronico e salti regolarmente le consegne, non puoi certo additare il tuo collega
o addirittura il tuo capo come ansioso, ma se sei sempre puntuale e preciso e comunque questa
persona ti pungola continuamente, allora è proprio il caso di metterci una pezza. Con tutta la
delicatezza di questo mondo occorre che gli spieghi che se quell'attività non è particolarmente
urgente, allora è inutile che ti costringe ogni due ore a spiegargli perché hai dovuto dare
precedenza a qualcos'altro. Semplicemente quando l'avrai terminata, e ricordagli che tu non sei uno
che buca le scadenze, allora sarai tu stesso a farglielo sapere. E ugualmente nel caso in cui
dovessi riscontrare dei problemi che possano causare dei ritardi, allora sarai sempre tu a
metterlo al corrente. In pratica va chiarito che tu sei un professionista come lui e anche tu sai
fare il tuo lavoro. Ovviamente tutti possiamo sbagliare e un po' di sana ansia può aiutare a
fare attenzione alle cose importanti, ma esagerare non solo non porta buoni risultati professionali,
ma produce anche uno stress inutile che peggiora la vita personale e i rapporti fra colleghi.
Il terzo soggetto del nostro bestiario è lo scansafatiche. Ovviamente lo scansafatiche è
quello che evita il più possibile di lavorare. Devo dire che ne ho incontrati tanti nel corso
degli anni con vari livelli di abilità e in grado di applicare tecniche anche piuttosto elaborate,
dall'inventare le scuse più articolate per evitare un compito, al navigare fuori dai radar per non
destare l'attenzione degli altri, fino al dilatare i tempi o svolgere male appositamente un'attività
per fare in modo che la prossima volta sia affidata a un altro. Questo è forse il tipo
peggiore di soggetto all'interno di questo bestiario, perché è quel tipo che include
un po' di dolo nel suo comportamento deleterio e così facendo complica anche la vita a tutti gli
altri del team. Ho visto inviare email o notifiche di problemi giusto un paio di minuti prima della
fine dell'orario d'ufficio, per non dare tempo ai destinatari di rispondere o verificare il giorno
stesso. Ho visto pasticciare documenti, report e statistiche per costringere chi le doveva controllare
a perdere più tempo del necessario e doverle mandare indietro segnalando poi i problemi.
Insomma, secondo me se uno scansafatiche mettesse nel lavoro lo stesso impegno che
mette nel cercare di evitarlo quel lavoro, probabilmente otterrebbe anche dei buoni
risultati, sarebbe più ben voluto dai colleghi e contribuirebbe perfino al benessere dell'azienda.
E arriviamo dunque ad una tipologia di collega da evitare che ho soprannominato
il proxy. Si tratta di quella persona che riceve una domanda, una richiesta o una segnalazione,
la inoltra passivamente a qualcun altro per ricevere a sua volta una soluzione o una risposta e poi
inoltra quest'ultima al richiedente iniziale. Insomma, un proxy. Solitamente si tratta di
qualcuno che non ha una grande conoscenza del progetto sul quale sta lavorando, ma che al
tempo stesso è stato adibito a intrattenere i rapporti con il committente o il cliente o
magari uno dei dirigenti più in alto nella catena di comando. Anche in questo caso però va fatta
una distinzione. Se si tratta di una persona nuova, magari appena assunta o appena assegnata
al progetto, allora non gliene si può fare una gran colpa se non conosce perfettamente l'argomento
del quale è chiamato a discutere. Certo avrebbe dovuto ricevere una formazione, ma sappiamo che
nel mondo reale non sempre è così. Con il passare del tempo imparerà, studierà, inizierà a fare
esperienza acquisendo man mano una padronanza del progetto e la capacità di aggiungere il
proprio contributo o magari addirittura di rispondere direttamente ai quesiti. Ma se
stiamo parlando di un proxy cronico allora il discorso cambia. Il vero proxy si trova
perfettamente a suo agio nella posizione che ricopre. Prima si interfaccia con una parte, poi
con l'altra, poi di nuovo con la prima. In questo modo dà l'impressione di stare lavorando con tutte
quelle email e tutte quelle call schedulate, ma in realtà non sta facendo altro che riportare
all'uno le risposte dell'altro. Un lavoro facile e leggero. Individuare un proxy non è così facile,
sicuramente serve trovarsi in una posizione di supervisione all'interno di un gruppo.

