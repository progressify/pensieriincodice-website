---
authors: [Valerio Galano]
title: "Ep.55 - Come ragiona un\'ascensore? (con Rinaldo Papa di Ascensori e dintorni)"
layout: episode
episode_type: full
series: []
categories: [podcast]
tags: [algoritmi,ascensori,manovra,sicurezza]
seasons: 1
number: 56
date: Thu, 08 Apr 2021 05:00:13 +0000
audio: "episodes/PIC56.mp3"
audio_duration: 1125
audio_size: 17985618
transcript: transcripts/srt/PIC56.srt
url: /episodes/56
aliases: 
  - /56
image: "images/covers/PIC56.png"
explicit: "no"
draft: false
type: podcast
---
Con un ospite d'eccezione, Rinaldo Papa, oggi parliamo degli algoritmi che governano il movimento e la sicurezza di un'ascensore.<br /><br />I link dell'episodio di oggi: <br />Ascensori e dintori - <a href="https://www.spreaker.com/show/ascensori-e-dintorni" rel="noopener">https://www.spreaker.com/show/ascensori-e-dintorni</a>  <br />The Hidden Science of Elevators - <a href="https://www.popularmechanics.com/technology/infrastructure/a20986/the-hidden-science-of-elevators/" rel="noopener">https://www.popularmechanics.com/technology/infrastructure/a20986/the-hidden-science-of-elevators/</a> <br /><br />------------------------------------------<br />Sito ufficiale di Pensieri in codice - <a href="https://pensieriincodice.it" rel="noopener">https://pensieriincodice.it</a> <br /><br />Per sostenere il progetto:<br />Compra su Amazon* - <a href="https://amzn.to/2MGITWk" rel="noopener">https://amzn.to/2MGITWk</a>  <br />Lista dei desideri - <a href="https://pensieriincodice.it/360s8Kx" rel="noopener">https://pensieriincodice.it/360s8Kx</a> <br /><br />Attrezzatura:<br />Shure Microfono Podcast USB MV7* - <a href="https://amzn.to/3862ZRf" rel="noopener">https://amzn.to/3862ZRf</a>  <br /><br />* Link affiliato: il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br /><br />I miei progetti social:<br />Pensieri in codice - <a href="https://pensieriincodice.it" rel="noopener">https://pensieriincodice.it</a> <br />Canale Twitch - <a href="https://valeriogalano.it/twitch" rel="noopener">https://valeriogalano.it/twitch</a> <br />Daredevel blog - <a href="https://valeriogalano.it/daredevel" rel="noopener">https://valeriogalano.it/daredevel</a> <br />Newsletter - <a href="https://valeriogalano.it/newsletter" rel="noopener">https://valeriogalano.it/newsletter</a> <br /><br />Per essere aggiornati sulle novità:<br />Canale Telegram - <a href="https://pensieriincodice.it/canaletelegram" rel="noopener">https://pensieriincodice.it/canaletelegram</a> <br />Profilo Instagram - <a href="https://valeriogalano.it/instagram" rel="noopener">https://valeriogalano.it/instagram</a> <br />Profilo Twitter - <a href="https://valeriogalano.it/twitter" rel="noopener">https://valeriogalano.it/twitter</a> <br /><br />Per partecipare alla discussione:<br />Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br /><br />Servizi professionali:<br />Lezioni private su Docety - <a href="https://valeriogalano.it/docety" rel="noopener">https://valeriogalano.it/docety</a> <br />Consulenza professionale - <a href="https://valeriogalano.it" rel="noopener">https://valeriogalano.it</a> <br /><br />

{{< credits season="season1" >}}

<!-- more -->

## Testo dell'episodio

Pensieri in codice. Idee dal mondo del software, a cura di Valerio Galano.
Salve a tutti e bentornati su Pensieri in codice. Essendo questo un podcast a tema
informatica ci capita ovviamente molto spesso di parlare di algoritmi. A volte descriviamo come
sono implementati, altre volte come si è arrivati ad una certa implementazione e altre volte ancora
quali impatti essi hanno sulla nostra vita quotidiana. E in generale quando ci riferiamo
ad un algoritmo lo facciamo pensando ad un computer, ad uno smartphone, ad un'intelligenza
artificiale. Nel fare questo però spesso dimentichiamo una parte importante della storia
e c'è che, se è pur vero che esistono tutta una serie di algoritmi che influenzano la nostra vita
digitale, le nostre ricerche, i nostri acquisti eccetera, quando poi siamo lì fuori nel mondo
digitale siamo comunque esposti ad una enorme quantità di algoritmi. A volte questi sono insiti
all'interno di strumenti che utilizziamo o in procedure alle quali prendiamo parte, ma in
ogni caso hanno un effetto enorme sulla nostra vita quotidiana. Un esempio molto comune è quello
delle assicurazioni. Quando infatti ci richiamo in agenzia per stipulare una polizza o in banca
per chiedere un prestito, di fatto è un algoritmo a decidere se possiamo avere quel tipo di servizio
e quanto lo dobbiamo pagare. Dunque l'episodio di oggi parla di algoritmi che governano il
funzionamento di un mezzo di trasporto. In particolare un mezzo di trasporto che bene
o male tutti abbiamo utilizzato almeno qualche volta e cioè l'ascensore. Vi siete mai chiesti
come ragiona un ascensore? Cosa accade dopo che avete premuto il pulsante di chiamata o perché
la cabina non si muove quando le porte sono aperte? Beh, io sì! E quindi in questo episodio
vedremo quali sono gli algoritmi che guidano il movimento e la sicurezza degli ascensori.
Cominciamo subito col dire che il compito di un ascensore è quello di trasportare
le persone da un piano all'altro e questo è ovvio. Quello che però è un po' meno ovvio è che un
impianto può svolgere questo suo compito con un maggiore o minore grado di ottimizzazione. Ci
sono infatti tre valori da tenere il più possibile sotto controllo e sono il costo
di installazione e manutenzione, i consumi e l'indice di sofferenza dei passeggeri. I primi
due valori dovrebbero essere abbastanza intuitivi. Banalmente è lecito pensare che più un impianto
sia complicato dal punto di vista sia meccanico che logico, maggiori saranno i costi per
l'installazione iniziale e per la successiva manutenzione. E allo stesso modo appare banale
il fatto che questo impianto consumerà un qualche tipo di energia la quale avrà un costo e che
quindi minore sarà il dispendio di energia per movimenti non necessari, minore sarà anche il
costo per il funzionamento. Diverso invece è il ragionamento quando si parla di indice di sofferenza
dei passeggeri. Non ne parleremo in modo approfondito perché probabilmente richiederebbe un
podcast a sé, ma vi basti sapere che è un concetto abbastanza controintuitivo. Pare infatti che un
utente di un ascensore sia molto più disposto a attendere all'interno della cabina piuttosto
che al piano. Giusto per fare un esempio sembra che gli utenti siano più felici di trascorrere
10 secondi al piano e 50 all'interno della cabina piuttosto che 30 al piano e 30 nella
cabina anche se la somma di questi tempi è uguale. Ora dunque che sappiamo quali sono gli obiettivi
della nostra ottimizzazione proviamo a descrivere i principali algoritmi del mondo degli ascensori
e cominciamo subito col dire che gli ascensori non sono sempre stati guidati da algoritmi. Fino
al 1950 infatti la cabina era pilotata da un operatore, cioè proprio una persona che muoveva
una leva a seconda della direzione in cui doveva muoversi e che aveva anche la responsabilità di
fermarsi precisamente al piano, nonché a volte anche di aprire e chiudere le porte. Successivamente
a questo periodo iniziarono a diffondersi gli switch elettrici i quali permettevano di
automatizzare alcune funzioni e che quindi portarono all'eliminazione dell'operatore. La
cabina iniziò quindi a muoversi autonomamente ma con una logica molto basica. Essa infatti vuota
o piena che fosse si spostava continuamente da un piano all'altro procedendo fino a fine
corsa e poi tornando indietro. Se al piano erano presenti dei passeggeri questi salivano nel momento
in cui la cabina si presentava appunto al loro piano e poi attendevano tutte le fermate fino
al piano al quale dovevano scendere. In pratica l'ascensore si comportava un po' come un autobus
che va da una fermata all'altra fino a fine corsa e poi torna indietro. E come potete immaginare
questo algoritmo era piuttosto inefficiente sotto il punto di vista dei consumi. Pertanto non ebbe
vita molto lunga e dopo pochi anni fu rimpiazzato dal sistema di manovra. Ora il sistema di manovra
è quello che conosciamo un po' tutti. C'è una pulsantiera ad ogni piano ed una pulsantiera
all'interno della cabina. In questo modo gli utenti che devono salire possono chiamare l'ascensore
al proprio piano mentre quelli che sono già a bordo possono specificare il piano di destinazione.
E quindi il discorso sembrerebbe terminare qui ma in realtà è proprio qui che c'è la parte più
interessante. Dietro quelle pulsantiere infatti si possono nascondere vari algoritmi che guidano
il movimento della cabina e in particolare in Italia i più diffusi sono tre e sono anche quelli
di cui parleremo più approfonditamente in questo podcast. Il primo prende il nome di manovra
universale ed è anche il più semplice dei tre. Con questo tipo di manovra infatti l'ascensore
si trova in soli due stati possibili libero e occupato. Se l'ascensore è libero allora risponde
immediatamente alle chiamate e si dirige al piano del chiamante. Se invece l'ascensore è occupato
allora risponde solo ai comandi della pulsantiera interna e si dirige al piano indicato dal
passeggero. Chiaramente si tratta di un algoritmo di manovra piuttosto semplice e non ottimizza
né il tempo di attesa dei passeggeri né il risparmio energetico. Con esso infatti si rischia
che la cabina viaggi spesso con poco carico e contemporaneamente lasci gli utenti ad attendere
al proprio piano mentre i passeggeri raggiungono la loro destinazione. E questo anche se magari
tutti i passeggeri devono raggiungere lo stesso piano come ad esempio è il caso del piano terra.
Tuttavia questo tipo di impianti risulta essere piuttosto economico e quindi ottimizza il terzo
dei nostri parametri, quello che riguarda il costo di installazione e di manutenzione.
Dunque questo algoritmo di manovra è particolarmente indicato per contesti
residenziali non troppo grandi dove l'utilizzo dell'ascensore non è troppo intenso e al tempo
stesso non ci sono troppi piani da raggiungere. Un meccanismo di manovra invece sicuramente più
evoluto è detto collettivo per scendere. In questo sistema l'ascensore occupato si comporta
diversamente a seconda che stia andando verso l'alto o verso il basso. In particolare quando
si muove verso il basso se chiamato da uno dei piani che si trovano ancora al di sotto della
cabina questa si ferma a caricare passeggeri finché non raggiunge il pieno carico. Poi una
volta piena prosegue finché non raggiunge il primo dei piani prenotati dai passeggeri per la discesa.
Rispetto all'algoritmo di manovra universale con il quale ancora condivide il comportamento in
caso di movimento verso l'alto o di cabina libera, questo algoritmo collettivo per scendere risulta
più efficace nel ridurre i tempi di attesa dei passeggeri e del consumo energetico, ma anche
dei costi di installazione e di manutenzione maggiori. E dato che dà una maggiore priorità
al movimento verso il basso è particolarmente indicata per palazzi che contengono uffici dove
il traffico si concentra verso il piano terra ed in determinati orari. Infine la manovra più
complessa è detta collettiva selettiva per salita e discesa. In pratica è molto simile alla manovra
precedente ma si ferma a caricare passeggeri sia che la cabina stia procedendo verso l'alto
che verso il basso. Di questo algoritmo di manovra la cosa più interessante secondo me è che ai vari
piani sono presenti delle pulsantiere leggermente diverse. Se per le manovre precedenti infatti
avevamo un solo pulsante di chiamata in questo caso ne abbiamo due. Uno che indica la volontà
del passeggero di salire e l'altro che indica la volontà di scendere. So che sembra una differenza
da poco ma avere questa informazione in più da gestire cambia di gran lunga il funzionamento
dell'impianto. Per la cabina sapere che l'utente all'esterno vuole andare in basso o in alto
significa sapere se deve fermarsi oppure no. Mentre per l'utente significa verificare che la
cabina che si è fermata al suo piano stia andando nella direzione desiderata. Se infatti ad un
determinato piano sono presenti due utenti che vogliono andare in direzioni opposte o peggio
ancora l'utente non conosce la differenza tra i due pulsanti e li preme entrambi, quando le porte
si aprono occorre verificare che la direzione sia quella giusta altrimenti si rischia di salire e
doversi fare tutto il percorso fino al piano estremo e poi ritorno. In pratica quindi se
volessimo fare un parallelismo con lo sviluppo del software potremmo dire che aumentando la
complessità dell'algoritmo di movimento aumenta anche la complessità dell'interfaccia utente. Ad
ogni modo come avrete intuito questa è sicuramente la manovra più efficiente per passeggeri e consumi
ma ovviamente è anche quella che rende l'impianto molto più costoso.
Quante volte hai preso l'ascensore nella tua vita? Premi un tasto, arriva la cabina,
le porte si aprono, entri, un altro tasto e arrivi a destinazione. Una routine,
un gesto normale fatto senza pensare. E se qualcosa andasse storto? Se la cabina partisse
mentre stai entrando? Se le porte si aprissero mentre l'ascensore si muove o se la corsa non
si arrestasse fino a farti schiantare oltre l'ultimo piano? Dietro quel gesto così automatico
c'è una logica complessa che oltre a portarti a destinazione si prende cura della tua sicurezza.
Ma per ora non preoccuparti e goditi il tuo viaggio in ascensore.
La logica della sicurezza di un ascensore può essere gestita in maniera molto semplice attraverso
quella che in gergo si chiama la catena delle sicurezze. Che altro non è che un buon numero
di contatti collegati elettricamente in serie tra loro in modo che l'apertura di uno solo di essi
causi l'interruzione di tutto il circuito e l'arresto dell'impianto andando ad agire
direttamente sul circuito di alimentazione del motore e del freno. Esempi di contatti
che formano la catena delle sicurezze sono i contatti posti sulle porte di piano che
risultano chiusi solo se le porte sono a loro volta chiuse o i contatti di extracorsa che
bloccano l'impianto in caso di superamento dei piani estremi. Questi contatti sono detti di
sicurezza perché per la loro conformazione quando devono aprirsi lo fanno anche nel caso
malaugurato in cui si fossero saldati tra loro. Per esempio tornando alle porte di piano di solito
esse sono dotate di contatti detti a ponte asportabile costituiti di due parti una fissata
al telaio della porta e l'altra all'anta in modo che l'azione di apertura della porta comporti
l'allontanamento di una delle due parti detta ponte e l'apertura del circuito. La catena
delle sicurezze proprio per la sua importanza fondamentale è un canale che si tende a tenere
il più possibile separato dalle altre parti del circuito di comando che presiedono al controllo
delle funzioni di un ascensore. La scheda madre può leggere le informazioni che provengono dalla
catena delle sicurezze di solito da alcuni punti ritenuti di particolare importanza e utili per la
diagnostica ma ciò deve essere fatto a particolari condizioni come ad esempio l'impiego di foto
accoppiatori e in una zona della scheda isolata dal resto della circuiteria in modo che un guasto
sulla scheda madre non possa mai compromettere l'integrità della catena delle sicurezze. Ci
sono però casi in cui un circuito elettronico deve interagire con la catena delle sicurezze
ad esempio andando a cortocircuitarne una parte e quello che accade quando si deve riportare al
piano una cabina che si abbassa mentre viene caricata con le porte aperte. In questo caso per
muovere la cabina con le porte aperte è necessario cortocircuitare il contatto della porta che essendo
aperto non consentirebbe il movimento della cabina. E' ovvio che questa operazione è piuttosto rischiosa
muovere la cabina mentre le persone stanno entrando o uscendo espone a pericoli che sono
facilmente immaginabili quindi circuiti di questo tipo devono avere caratteristiche speciali come
essere ridondanti rispondere a specifiche caratteristiche per quanto riguarda i materiali
impiegati per la loro costruzione e sottostare ad una severa analisi dei guasti in modo tale
che un cambiamento di stato di qualsiasi componente non comprometta la sicurezza dell'impianto. Inoltre
il software che definisce la logica di funzionamento di questi particolari circuiti elettronici detti
di sicurezza deve risultare inaccessibile dall'esterno a chi non sia autorizzato dunque
deve essere protetto da un codice di accesso oppure risiedere su EPROM. A questo punto forse
quell'azione così semplice che hai fatto tante volte di entrare in ascensore e premere un pulsante
ti apparirà sotto una luce diversa. Forse starai pensando a quali pericoli tu possa andare incontro
entrando in un ascensore beh puoi stare tranquillo l'ascensore oggi è uno dei mezzi di trasporto più
sicuri al mondo difficilmente un passeggero potrà subire qualsiasi tipo di inconveniente mentre si
trova al suo interno neanche se si rompessero tutte le funiche sostengono la cabina questa
potrebbe precipitare e anche oggi siamo giunti al termine dell'episodio prima di chiudere ringrazio
rinaldo papa che ci ha prestato la sua voce e le sue competenze se non conoscete il suo
podcast ascensori ed intorni andatelo a recuperare e scoprirete quanto può essere interessante il
mondo degli ascensori vi lascio il link in descrizione oltre a ciò vi ricordo che sempre
in descrizione trovate tutti i miei contatti se volete parlarmi o chiedermi consulenze il
link al gruppo telegram se volete interagire con la community e il link al canale telegram
per rimanere aggiornati su tutte le novità e con questo direi che non c'è altro se non
salutarvi e ricordarvi che un informatico risolve problemi a volte anche usando il computer

