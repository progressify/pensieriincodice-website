---
authors: [Valerio Galano]
title: "Snippet - La tastiera Dvorak"
layout: episode
episode_type: full
series: [Snippet]
categories: [podcast]
tags: [divulgazione,dvorak,qwerty,storia,tastiera]
seasons: 2
number: 104
date: Sun, 12 Jun 2022 10:15:02 +0000
audio: "episodes/PIC104.mp3"
audio_duration: 418
audio_size: 6673971
transcript: transcripts/srt/PIC104.srt
url: /episodes/104
aliases: 
  - /104
image: "images/covers/PIC104.png"
explicit: "no"
draft: false
type: podcast
---
Fonti: <br /><a href="https://dvorak-keyboard.com/" rel="noopener">https://dvorak-keyboard.com/</a> <br /><br />

{{< support >}}

Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />

{{< credits season="season2" >}}

<!-- more -->

## Testo dell'episodio

Benvenuti su Snippet, una rubrica di pensieri in codice, pillole e aneddoti dal mondo dell'informatica
in meno di 5 minuti.
La cosiddetta tastiera QWERTY, cioè quella che oggi utilizziamo sui nostri computer e
smartphone ogni giorno, fu progettata alla fine del 1800 come parte di una formidabile
e rivoluzionaria invenzione conosciuta con il nome di macchina da scrivere.
La particolare disposizione delle lettere, pur essendosi evoluta un po' nel corso del
tempo, resta essenzialmente quella dell'epoca e fu studiata per agevolare la scrittura dei
messaggi da parte dei telegrafisti, professionisti che ne erano i principali, se non unici, utilizzatori
nelle prime fasi della diffusione.
Le leggende infatti sulla disposizione necessaria per impedire l'inceppamento dei martelletti
o per permettere di scrivere typewriter nel minor tempo possibile sono essenzialmente
prive di fondamento, ma di questo ne abbiamo già parlato nell'episodio Le origini della
tastiera QWERTY.
Tuttavia, resta il fatto che l'utilizzo moderno di questa tastiera è sostanzialmente differente
da quello per cui è stata pensata.
Sono piuttosto rari ormai gli utilizzi connessi al telegrafo ed è invece perfettamente normale
trovare una serie di tastiere QWERTY nelle case, negli uffici, negli smartphone, diciamo
praticamente ovunque.
Il dottor August Duvorak, professore all'università di Washington, affrontò questo stesso problema
già negli anni 20 del 1900, quindi quasi un secolo fa, e mettendo insieme tutta una serie
di studi sulla lingua inglese e sulla fisiologia della mano, giunse alla conclusione che la
disposizione ottimale dei tasti dovrebbe essere molto differente da quella che era ormai già
diventata la classica e diffusissima QWERTY.
E fu così che nacque invece la tastiera Duvorak, una tastiera dal layout alternativo, progettata
per massimizzare il comfort dell'utilizzatore, la produttività e la semplicità di apprendimento.
Fu ufficialmente presentata nel 1932, ma divenne uno standard riconosciuto solo dopo una cinquantina
d'anni.
In descrizione ti lascio un link al quale potrai osservare tu stesso la disposizione
dei tasti, ma a grandi linee, in questa tastiera, i numeri sono essenzialmente nella posizione
in cui siamo abituati a trovarli, quindi in un'unica fila nella parte superiore, mentre
le vocali sono spostate sul lato sinistro nella fila orizzontale centrale, in mezzo
a due file di consonanti meno utilizzate, e invece le consonanti più utilizzate sono
quasi tutte sulla destra.
Nella pratica, con questa organizzazione dei tasti, la Duvorak è progettata per utilizzare
in modo alternativo le due mani, una lettera con la destra e una con la sinistra, poi di
nuovo la destra, poi di nuovo la sinistra, e anche quando è necessario utilizzare la
stessa mano per più lettere consecutive, la tastiera è comunque pensata per sfruttare
il più possibile dita diverse per ciascun tasto.
Oltre a questo, sempre grazie alla sua particolare disposizione, la Duvorak massimizza le battute
in ordine dalle dita più esterne a quelle più interne delle mani, movimento questo che
risulta particolarmente naturale quando, ad esempio, si tamburella con le dita sul
tavolo, dal mignolo all'indice.
Tralasciando poi un po' i discorsi sulla presunta maggiore velocità di scrittura rispetto
alla QWERTY, cosa che a mio parere resta un fatto un po' soggettivo in questo caso, sembra
però che la Duvorak porti l'utente a compiere dei movimenti che fondamentalmente stressano
o meno le articolazioni, con i caratteri più utilizzati nelle posizioni più facili
da raggiungere e al tempo stesso fornendo un'alternanza tra le due mani e tutte le dita.
Ora, detta così, sembrerebbe la soluzione ottimale per tutti, purtroppo però queste
sue peculiari caratteristiche sono anche un forte limite per la tastiera Duvorak.
Mentre infatti le tastiere QWERTY, pur differendo leggermente tra una lingua e l'altra, restano
sostanzialmente valide per ogni tipo di utente, perché alla fine varia la posizione dei caratteri
speciali e della punteggiatura, ma non dei caratteri principali, nella Duvorak la scrittura
in una lingua differente da quella della sua progettazione invalida l'intera logica con
cui sono disposte le lettere.
I ragionamenti sulla frequenza di utilizzo delle consonanti, delle vocali e delle doppie
infatti saltano completamente nel momento in cui si considera una lingua che non sia
l'inglese.
In italiano, ad esempio, pur volendo ignorare il fatto che sulla Duvorak mancano le lettere
accentate, che nella nostra lingua sono molto utilizzate, si presenta comunque un problema
di fondo nella tecnica utilizzata per la scrittura.
Nelle istruzioni di utilizzo, infatti, esiste un'esplicita regola che afferma che la barra
spaziatrice va premuta con il pollice appartenente alla mano che ha digitato l'ultima lettera
della parola.
E ok, peccato che in italiano quasi tutte le parole terminino con una vocale, portando
così ad un utilizzo totalmente sbilanciato del pollice sinistro rispetto a quello destro.
Forse per motivi del genere la Duvorak non ha mai preso piede rispetto alla QWERTY o
forse semplicemente perché la QWERTY era già diffusissima negli anni trenta.
Fatto sta che le intenzioni e gli studi del dottor Duvorak restano un interessantissimo
lavoro di progettazione basato su linguistica e fisiologia.
Un esempio di come si possa, almeno teoricamente, migliorare qualcosa che il mondo intero ormai
già dà per scontato.
Successivamente, infatti, lo stesso professore progettò anche altre due tastiere, questa
volta pensate per l'utilizzo di operatori con una sola mano, una pensata per l'utilizzo
con la sola mano destra, l'altra con la sola mano sinistra.
E pare che queste permettano all'utilizzatore di scrivere ben fino a cinquanta parole al
minuto.
Grazie per aver ascoltato Snippet, una rubrica di Pensieri in Codice.
Scopri tanti altri contenuti sul sito pensieriincodice.it

