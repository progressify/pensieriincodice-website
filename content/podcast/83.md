---
authors: [Valerio Galano]
title: "Espresso - De/cifrare (Mark Frary)"
layout: episode
episode_type: full
series: [Espresso]
categories: [podcast]
tags: [consiglio,crittografia,divulgazione,lettura,libro,storia]
seasons: 2
number: 83
date: Sun, 16 Jan 2022 15:30:02 +0000
audio: "episodes/PIC83.mp3"
audio_duration: 271
audio_size: 4334235
transcript: transcripts/srt/PIC83.srt
url: /episodes/83
aliases: 
  - /83
image: "images/covers/PIC83.png"
explicit: "false"
draft: false
type: podcast
---
De/cifrare. Come funzionano i più grandi codici della storia, dal cifrario di Cesare alla password del wi-fi - Frary, Mark - <a href="https://amzn.to/3fwPcqe" rel="noopener">https://amzn.to/3fwPcqe</a> <br />
<br />
Ep.18 - Crittografia e Informatica. Storia di un rapporto simbiotico - <a href="https://www.spreaker.com/episode/19314495" rel="noopener">https://www.spreaker.com/episode/19314495</a> <br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br />
<br />


{{< credits season="season2" >}}

<!-- more -->

## Testo dell'episodio

Ti do il benvenuto su Espresso, la rubrica di pensieri in codice in cui ci beviamo insieme
un caffè ed io ti racconto di un libro, di un gadget, di un videogame o di qualsiasi
altra cosa che mi ha colpito e che sono sicuro piacerà anche a te.
Al termine dell'episodio, se riterrai che ti abbia dato un buon consiglio e vorrai offrire
tu il prossimo caffè, potrai farlo acquistando dal link affiliato che trovi in descrizione
o addirittura pensando di inviare un piccolo contributo per supportare il progetto. Trovi
tutti i dettagli sul sito pensieriincodice.it, con due i.
Dopo gli ultimi episodi in cui abbiamo parlato di hardware e software, oggi torno a consigliarti
una lettura. Lettura che risale ormai a qualche anno fa, ma che mi ha piacevolmente colpito
e quindi penso che meriti di essere condivisa in questa rubrica.
De Cifrare, di Mark Frary, è un libro che non parla esattamente di informatica, ma di
una disciplina ad essa molto vicina e altrettanto interessante, cioè la criptografia. Ad essere
sinceri te ne ho già parlato in un vecchio episodio di Pensieri in Codice, che ti lascio
in descrizione se vuoi recuperare. Informatica e criptografia hanno da sempre un rapporto
simbiotico e la prima ha determinato nel corso degli ultimi anni un'enorme accelerazione
per la seconda. Questo libricino, che in tutto cuba meno di 170 pagine, è un concentrato
di nozioni di storia della criptografia, a partire dalle più antiche testimonianze conosciute
fino alle più moderne applicazioni comuni, come il wifi e la criptografia a chiave pubblica.
Ciascun paragrafo tratta di un argomento diverso, in maniera semplice e concisa, e senza mai
superare le tre o quattro pagine di lunghezza. Questa brevità dei paragrafi potrebbe sembrare
un limite, ma in realtà viene utilizzata in modo molto efficace, rendendo la lettura
facile e briosa e mantenendo comunque sempre alto l'interesse, grazie a esempi molto
esaustivi e repentini cambiamenti di argomento. Leggendo questo libro avrai innanzitutto una
panoramica della storia e dell'evoluzione della criptografia nel corso dei secoli, scoprirai
come funzionano gli ingegnosissimi metodi che l'umanità ha inventato per il suo bisogno di
nascondere informazioni ad occhi indiscreti, e infine imparerai le tecniche di criptografia che
sono alla base della moderna informatica. Una cosa che mi è piaciuta particolarmente di questo
libro è che si tratta di una lettura che può essere affrontata sia in modo rilassato, e in
tal caso ti basterà un pomeriggio per arrivare alla fine del libro, sia in modo più sfidante,
provando a risolvere i vari enigmi proposti prima di andare a leggere la soluzione nelle
pagine successive. In questo senso io penso possa essere anche un'interessante idea regalo
per qualcuno, qualcuno anche piuttosto giovane ma con la passione per la matematica, o per
l'informatica, o per l'enigmistica, o ovviamente per la criptografia. Insomma, De Cifrare è uno dei
tanti libri che ho apprezzato nel corso di questi ultimi anni e pertanto mi sento di condividerlo
con te, sempre sperando che ti susciti le stesse vibrazioni positive che ha suscitato in me.
Quindi detto questo io ti ringrazio per aver ascoltato anche questo episodio di Espresso,
poi fammi sapere se hai acquistato il libro e se ritieni che ti abbia dato un buon consiglio. Io
nel frattempo ti ricordo che se vuoi supportare questo progetto trovi in descrizione il link per
l'acquisto su Amazon del libro e ti auguro una buona lettura. Ah, e poi non dimenticare che c'è
il sito pensierincodice.it con due i dove trovi maggiori informazioni sul podcast e sui vari
episodi e nemmeno che un informatico risolve problemi, a volte anche usando il computer.

