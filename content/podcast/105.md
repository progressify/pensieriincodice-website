---
authors: [Valerio Galano]
title: "Snippet - La trackball"
layout: episode
episode_type: full
series: [Snippet]
categories: [podcast]
tags: [divulgazione,radar,storia,trackball]
seasons: 2
number: 105
date: Sun, 19 Jun 2022 09:00:03 +0000
audio: "episodes/PIC105.mp3"
audio_duration: 325
audio_size: 5199411
transcript: transcripts/srt/PIC105.srt
url: /episodes/105
aliases: 
  - /105
image: "images/covers/PIC105.png"
explicit: "no"
draft: false
type: podcast
---
A prima vista, una trackball potrebbe sembrare semplicemente un vecchio mouse alla rovescia. Hai presente, no? Prima dei mouse ottici, esistevano quelli che sul fondo aveva una piccola sfera il cui rotolamento sul piano di lavoro, imprimeva il movimento al cursore sullo schermo.<br /><br />Ma in realtà, chi ha avuto la possibilità di utilizzarla, ti potrà facilmente dire che una trackball è molto di più.<br /><br />Questo fantastico strumento di puntamento ha visto la luce subito dopo la seconda Guerra Mondiale, come parte di un avanzatissimo sistema radar della Marina Militare Inglese chiamato Comprehensive Display System (CDS).<br /><br />In quel periodo, il CDS aveva lo scopo di calcolare le gli spostamenti dei velivoli basandosi su tutta una serie di coordinate iniziali che l'operatore inseriva per mezzo di un joystick. Ma per Ralph Benjamin, ingegnere e scienziato che lavorava al progetto, quel tipo di periferica di input non era abbastanza funzionale ed elegante.<br /><br />Per questo motivo, egli progettò il Roller Ball, un sistema ti tracciamento basato, invece che su di una leva orientabile, su di una sfera che poteva essere ruotata in tutte le direzioni.<br /><br />Purtroppo, il CDS andò comunque in produzione nella sua versione con il joystick e l'idea del Roller Ball restò solo un prototipo. Tra l'altro, anche sottoposto a segreto militare per i successivi anni.<br /><br />Quello strano nuovo controller, però, aveva comunque aperto un mondo nelle menti di una serie di altri ingegneri che avevano potuto conoscere o lavorare al CDS. Pochi anni dopo, quindi, il DATAR, un sistema radar di tracciamento sviluppato dalla Marina Militare Canadese, montava proprio come principale periferica di input una grossa sfera (per la precisione: una sfera regolamentare di five-pin bowling, una versione del gioco del bowling molto diffusa in Canada).<br /><br />Dopo altri 15 anni, poi, nel 1966, una compagnia americana, la Orbit Instrument Corporation, produsse il primo device chiamato X-Y Ball Tracker, soprannominato Trackball, che divenne molto comune nei sistemi radar per il controllo del traffico aereo.<br /><br />Nel corso del tempo, con la diffusione delle tecnologie legate al computer e, più nello specifico ai PC e Mac, la trackball, se pur molto in ombra rispetto al suo fratello, il mouse, ha avuto un certo successo in vari ambiti.<br /><br />Nacquero alcuni videogame pensati per essere giocati specificamente con una trackball.<br /><br />Alcuni joypad per console, includevano una piccola trackball.<br /><br />Perfino alcuni modelli del celebre smartphone Blackberry, montavano una mini-trackball tra lo schermo e la tastiera.<br /><br />Le moderne di tackball, invece, ancora attualissime e vendute dai maggiori produttori di periferiche per PC, non hanno nulla da invidiare ai seppur più conosciuti e diffusi mouse.<br /><br />Sono efficienti, ergonomiche, molto precise e funzionano anche su superfici irregolari, trasparenti e, in generale, non adatte all'uso del mouse. Non c'è bisogno di tappetini, di piedini di ricambio, di pulizia del ripiano o del fondo del device.<br /><br />In linea di massima, possiamo dire che le trackball più comuni sono essenzialmente di due tipi. Uno sul quale si usa solo il pollice per muovere la sfera, ed un altro in cui si usa invece l'intero palmo. Con le altre dita, poi si premono i pulsanti, click destro, sinistro, rotella, avanti, indietro, ecc.<br /><br />Personalmente, utilizzo di tanto in tanto anche io delle trackball. Non sono il mio sistema preferito, ma conosco chi le trova nettamente superiori ai mouse. Per la cronaca in questo momento ne possiedo due modelli della Logitech di quelli che si utilizzano con il pollice, tra cui una MX Ergo che è davvero di ottima qualità.<br /><br />Se ripenso a quando ero piccolo, poi, ricordo di aver utilizzato per un lungo periodo e con molta soddisfazione una tastiera che includeva una trackball da palmo. Sulla destra del tastierino numerico era presente questa grossa sfera rossa che si poteva muovere, appunto, con il palmo o con la punta delle dita, mentre sulla sinistra, sotto il tasto Control, erano posizionati i due click, destro e sinistro.<br /><br />---<br /><br />Fonti:<br /><a href="https://en.wikipedia.org/wiki/Trackball" rel="noopener">https://en.wikipedia.org/wiki/Trackball</a> <br /><br />Attrezzatura utilizzata:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Crediti:<br />Sound design - Alex Raccuglia - <a href="https://ulti.media/" rel="noopener">https://ulti.media/</a> <br />Voce intro - Maria Chiara Virgili - <a href="https://linktr.ee/dannatiarchitettipodcast/" rel="noopener">https://linktr.ee/dannatiarchitettipodcast/</a> <br />Voce intro - Spad - <a href="https://mercuriopodcast.com/" rel="noopener">https://mercuriopodcast.com/</a> <br />Musiche - Kubbi - Up In My Jam, Light-foot - Moldy Lotion, Creativity, Old time memories<br />Suoni - Zapsplat.com<br />Cover e trascrizione - <a href="https://it.linkedin.com/in/francesco-zubani-5957081a6" rel="noopener">Francesco Zubani</a>

<!-- more -->

## Testo dell'episodio

Benvenuti su Snippet, una rubrica di pensieri in codice. Pillole e aneddoti dal mondo dell'informatica
in meno di 5 minuti.
A prima vista, una trackball potrebbe sembrare semplicemente un vecchio mouse alla rovescia.
È presente, no? Prima dei mouse ottici esistevano quelli che sul fondo avevano una piccola sfera
il cui rotolamento sul piano di lavoro imprimeva il movimento al cursore sullo schermo. In
realtà, però, chi mai abbia avuto la possibilità di utilizzarla ti potrà facilmente dire che
una trackball è molto di più. Questo fantastico strumento di puntamento ha visto la luce subito
dopo la seconda guerra mondiale, come parte di un avanzatissimo sistema radar della marina
militare inglese chiamato Comprehensive Display System. In quel periodo il CDS aveva lo scopo
di calcolare gli spostamenti dei velivoli basandosi su tutta una serie di coordinate
iniziali che l'operatore inseriva per mezzo di un joystick. Ma per Ralph Benjamin, ingegnere
scienziato che lavorava al progetto, quel tipo di periferica di input non era abbastanza
funzionale ed elegante. Per questo motivo egli progettò il Rollerball, un sistema di
tracciamento basato, invece che su una leva orientabile, su di una sfera che poteva essere
fatta ruotare in tutte le direzioni. Per sua sfortuna il CDS andò comunque in produzione
nella sua versione con il joystick e l'idea del Rollerball restò solo un prototipo, tra
l'altro anche sottoposto a segreto militare per gli anni successivi. Ma quello strano
controller aveva comunque aperto un mondo nelle menti di tutta una serie di altri ingegneri
che avevano potuto conoscere e lavorare sul CDS. Pochi anni dopo, quindi, il DATAR, un
sistema radar di tracciamento sviluppato dalla marina militare canadese, montava proprio
come principale periferica di input una grossa sfera, per la precisione una sfera regolamentare
di Five Pin Bowling, cioè una versione del gioco del bowling molto diffusa all'epoca
in Canada. Dopo altri quindici anni, poi, nel 1966, una compagnia americana, la Orbit
Instrument Corporation, produsse il primo device chiamato XY Ball Tracker, anche soprannominato
Trackball, il quale finalmente divenne molto comune nei sistemi radar per il controllo
del traffico aereo. Nel corso del tempo, con la diffusione delle tecnologie legate
al computer e, più nello specifico, ai PC e Mac, la Trackball, seppur molto in ombra
rispetto al suo fratello il mouse, ha comunque avuto un certo successo in vari ambiti. Nacquero
infatti videogame pensati per essere giocati specificamente con una Trackball, alcuni joypad
per console includevano una piccola Trackball, perfino alcuni modelli del celebre smartphone
BlackBerry montavano una mini Trackball tra lo schermo e la tastiera. Le moderne Trackball,
invece, ancora attualissime e vendute dalla maggior parte dei produttori di periferiche
per PC, non hanno nulla da invidiare ai seppur più conosciuti e diffusi mouse. Sono efficienti,
ergonomiche, molto precise e funzionano anche su superfici irregolari, trasparenti e in generale
non adatte all'uso del mouse. Non c'è bisogno di tappetini, di piedini di ricambio, di pulizia
del ripiano o del fondo del device. In linea di massima possiamo dire che le Trackball più comuni
sono essenzialmente di due tipi, uno sul quale si utilizza il pollice per muovere la sfera ed
un altro in cui invece si utilizza l'intero palmo. Con le dita poi si premono i tasti, clic
destro, sinistro, rotella, avanti, indietro, eccetera. Personalmente anche io di tanto in
tanto utilizzo qualche Trackball, non sono il mio sistema preferito ma conosco chi le trova
nettamente superiori al mouse. Per la cronaca, in questo momento, ne possiedo due modelli della
Logitech di quelli che si utilizzano con il pollice, tra cui una MX Ergo che, devo dire,
è davvero di ottima qualità. Se ripenso poi a quando ero piccolo ricordo di aver utilizzato
per un lungo periodo e con molta soddisfazione una tastiera che includeva una Trackball da palmo.
Sulla destra del tastierino numerico era presente questa grossa sfera rossa che si poteva muovere
con il palmo o, per me, con la punta delle dita, mentre sul lato sinistro sotto il tasto
control erano posizionati i due tasti del clic destro e sinistro. Grazie per aver ascoltato
Snippet, una rubrica di pensieri in codice. Scopri tanti altri contenuti sul sito pensieriincodice.it

