---
authors: [Valerio Galano]
title: "Snippet - Bluetooth: l\'origine del nome"
layout: episode
episode_type: full
series: [Snippet]
categories: [podcast]
tags: [bluetooth,curiosità,divulgazione,origini,storia]
seasons: 2
number: 96
date: Sun, 17 Apr 2022 10:00:03 +0000
audio: "episodes/PIC96.mp3"
audio_duration: 321
audio_size: 5121670
transcript: transcripts/srt/PIC96.srt
url: /episodes/96
aliases: 
  - /96
image: "images/covers/PIC96.png"
explicit: "no"
draft: false
type: podcast
---
Fonti: <br /><a href="https://web.archive.org/web/20171210182736/https://www.bluetooth.com/what-is-bluetooth-technology/bluetooth-fact-or-fiction" rel="noopener">https://web.archive.org/web/20171210182736/https://www.bluetooth.com/what-is-bluetooth-technology/bluetooth-fact-or-fiction</a> <br /><a href="https://web.archive.org/web/20170902064308/https://www.bluetooth.com/what-is-bluetooth-technology/bluetooth-origin" rel="noopener">https://web.archive.org/web/20170902064308/https://www.bluetooth.com/what-is-bluetooth-technology/bluetooth-origin</a> <br /><br />Pensieri in codice si sostiene grazie alle tue condivisioni, ai tuoi contributi e alla tua partecipazione. Scopri di più su <a href="https://pensieriincodice.it/" rel="noopener">https://pensieriincodice.it/</a> <br />---<br /><br />Affiliazioni:<br />ProtonVPN - <a href="https://go.getproton.me" rel="noopener">https://go.getproton.me</a>/SHN0 <br />ProtonMail - <a href="https://go.getproton.me/SHMB" rel="noopener">https://go.getproton.me/SHMB</a> <br />Todoist - <a href="https://doist.grsm.io/valeriogalano5066" rel="noopener">https://doist.grsm.io/valeriogalano5066</a> <br />Satispay - <a href="https://bit.ly/3fQUVaU" rel="noopener">https://bit.ly/3fQUVaU</a> <br />Amazon - <a href="https://amzn.to/3CPOWgC" rel="noopener">https://amzn.to/3CPOWgC</a> <br /><br />Attrezzatura:<br />Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br /><br />Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br /><br />

{{< credits season="season2" >}}

<!-- more -->

## Testo dell'episodio

Il Bluetooth è una diffusissima tecnologia di connettività wireless a bassa potenza
che viene utilizzata principalmente per lo streaming di flussi audio, per il trasferimento
di dati e per la trasmissione di informazioni tra dispositivi.
Inizialmente fu concepito per sostituire i cavi RS232, quelli che i più grandi celli
fra noi probabilmente ricorderanno con il nome di porte seriali e che magari utilizzavano
una ventina o più anni fa, prima dell'avvento dell'USB, per collegare al PC periferiche
professionali e non a volte anche le comuni stampanti.
Successivamente però questa tecnologia, ovviamente intendo il Bluetooth, ha avuto un ampio successo,
maggiore di quello che ci si aspettasse, e ha finito per fare da mezzo di trasmissione
alla base di moltissime applicazioni moderne.
In fin dei conti si tratta di una connessione relativamente semplice da stabilire e da
utilizzare, abbastanza stabile e comoda e senza fili.
Oggi quindi il Bluetooth è diventato letteralmente alla portata di tutti, è nei nostri smartphone,
nei nostri PC, nei dispositivi di riproduzione musicale, negli speaker intelligenti e non,
nei mouse, nelle tastiere, nei controller per videogame, nelle bilance, nei misuratori
di pressione.
Basta guardarsi intorno e probabilmente si scorgerà almeno un dispositivo che implementa
il Bluetooth o che, volendo, esiste anche in versione comprensiva di Bluetooth.
D'altronde, per citare Sheldon Cooper di Big Bang Theory, tutto è migliore con il
Bluetooth.
Ma una domanda interessante potrebbe essere, da dove viene questo strano nome, Bluetooth?
Non è un acronimo come ci si potrebbe normalmente aspettare da qualcosa di moderno e tecnologicamente
avanzato, né sembra avere un senso minimamente attinente ad un protocollo di trasmissione
se lo si traduce direttamente.
E in effetti tutto questo dipende dal fatto che Bluetooth non è altro che un soprannome.
In particolare il soprannome di Re Harald Gormson, vissuto più di mille anni fa e famoso
per aver unificato la Danimarca e la Norvegia nell'anno 958 d.C.
Oltre ad essere un famoso sovrano, però, Re Harald era conosciuto anche per un'altra
sua caratteristica, e cioè un dente marcio che, guarda un po', aveva assunto un singolare
colore a metà fra il blu scuro e il grigio, e da lì il soprannome Bluetooth.
Quando nel 1996 i rappresentanti di tre grandi aziende, allora leader nel settore informatico,
Ericsson, Intel e Nokia, si riunirono per elaborare un protocollo di comunicazione che
avrebbe permesso di collegare senza filo una molteplicità di dispositivi, Jim Kardasch
della Intel propose il nome temporaneo di Bluetooth.
Successivamente lo stesso Kardasch dirà che la sua idea era semplicemente legata al concetto
di unione.
Come Re Harald Bluetooth Gormson aveva unito due popoli del Nord Europa, così la tecnologia
che avevano in mente avrebbe unito l'industria del PC a quella dei dispositivi industriali,
ma quello era solo un nome temporaneo.
Sarebbe poi spettato al marketing trovare quello definitivo, e per il marketing le
due migliori alternative erano PAN, che sta per Personal Area Network, oppure in seconda
battuta RadioWare.
Peccato che PAN risultò essere un nome talmente inflazionato da produrre centinaia di migliaia
di risultati in caso di una ricerca online, finendo quindi per essere scartato in favore
del secondo classificato.
Ma incredibilmente la ricerca di mercato per il nome RadioWire non fu completata in tempo
per il lancio del prodotto, lasciando così per esclusione come unica alternativa il nome
Bluetooth.
A quel punto anche per il logo si rimase fedeli alla cultura nordica e si scelse di utilizzare
due rune dell'alfabeto scandinavo Junger Futhark, in uso nel IX secolo, e unirle insieme
in un unico simbolo.
In particolare la scelta ricadde sulle rune iniziali sempre del nome di Re Harald, cioè
la runa Hagal, che somiglia ad un asterisco ma con la punta superiore e inferiore un po'
più allungate, e la runa Bjarkan, molto simile alla nostra B ma senza linee curve, fatta
di soli segmenti come una B spigolosa.
E la sovrapposizione di questi due caratteri andò a formare quello che divenne il logo
del Bluetooth.
Grazie per aver ascoltato Snippet, una rubrica di Pensieri in Codice.
Scopri tanti altri contenuti sul sito pensieriincodice.it

