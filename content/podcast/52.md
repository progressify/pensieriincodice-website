---
authors: [Valerio Galano]
title: "Ep.51 - Buoni propositi e come rispettarli"
layout: episode
episode_type: full
series: []
categories: [podcast]
tags: [2020,2021,gestione,gtd,organizzazione,podcast,propositi,tempo]
seasons: 1
number: 52
date: Thu, 21 Jan 2021 06:00:05 +0000
audio: "episodes/PIC52.mp3"
audio_duration: 978
audio_size: 15635434
transcript: transcripts/srt/PIC52.srt
url: /episodes/52
aliases: 
  - /52
image: "images/covers/PIC52.png"
explicit: "no"
draft: false
type: podcast
---
Quante volte decidiamo che quest'anno perderemo 10 chili o leggeremo più libri o staremo più tempo con i nostri cari e poi dopo un mese tutto ritorna come prima? In questo episodio parliamo di tecniche e metodi per organizzare al meglio le nostre giornate.<br />
<br />
I link dell'episodio di oggi: <br />
Scopri la tecnica più adatta a te - <a href="https://blog.doist.com/todoist-productivity-methods-hub-quiz/" rel="noopener">https://blog.doist.com/todoist-productivity-methods-hub-quiz/</a> <br />
Registrati a Todoist con il mio referral code - <a href="https://todoist.com/r/valerio_galano_xujoyj" rel="noopener">https://todoist.com/r/valerio_galano_xujoyj</a> <br />
<br />
------------------------------------------<br />
Sito ufficiale di Pensieri in codice - <a href="https://pensieriincodice.it" rel="noopener">https://pensieriincodice.it</a> <br />
<br />


{{< support >}}

Attrezzatura:<br />
Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />
Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />
Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />
Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br />
<br />
* Link affiliato: il costo di un qualsiasi acquisto non sarà maggiore per te, ma Amazon mi girerà una piccola parte del ricavato. <br />
<br />
I miei progetti social:<br />
Pensieri in codice - <a href="https://pensieriincodice.it" rel="noopener">https://pensieriincodice.it</a> <br />
Canale Twitch - <a href="https://valeriogalano.it/twitch" rel="noopener">https://valeriogalano.it/twitch</a> <br />
Daredevel blog - <a href="https://valeriogalano.it/daredevel" rel="noopener">https://valeriogalano.it/daredevel</a> <br />
Newsletter - <a href="https://valeriogalano.it/newsletter" rel="noopener">https://valeriogalano.it/newsletter</a> <br />
<br />
Per essere aggiornati sulle novità:<br />
Canale Telegram - <a href="https://pensieriincodice.it/canaletelegram" rel="noopener">https://pensieriincodice.it/canaletelegram</a> <br />
Profilo Instagram - <a href="https://valeriogalano.it/instagram" rel="noopener">https://valeriogalano.it/instagram</a> <br />
Profilo Twitter - <a href="https://valeriogalano.it/twitter" rel="noopener">https://valeriogalano.it/twitter</a> <br />
<br />
Per partecipare alla discussione:<br />
Gruppo Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />
<br />
Servizi professionali:<br />
Lezioni private su Docety - <a href="https://valeriogalano.it/docety" rel="noopener">https://valeriogalano.it/docety</a> <br />
Consulenza professionale - <a href="https://valeriogalano.it" rel="noopener">https://valeriogalano.it</a> <br />
<br />


{{< credits season="season1" >}}

<!-- more -->

## Testo dell'episodio

Pensieri in codice. Idee dal mondo del software, a cura di Valerio Galano.
Salve a tutti e ben ritrovati per un nuovo episodio di Pensieri in codice. Episodio numero 51,
il primo del 2021. Siamo in un periodo nel quale normalmente ci si guarda indietro e si prova a
capire com'è andato l'anno appena trascorso e al tempo stesso si scelgono nuovi propositi da
perseguire nell'anno che verrà. Qui su Pensieri in codice noi non saremo da meno, prima di tutto
perché sono molto soddisfatto di com'è andato questo secondo anno del podcast e poi perché è
una buona occasione per parlare un po' di come rispettare i buoni propositi. Vi racconterò
quindi la mia esperienza e poi vi darò qualche piccolo consiglio nel caso vogliate anche voi
provare a fare come me. Prendiamoci dunque giusto due minuti per parlare di Pensieri in codice.
Come vi accennavo prima, questo 2020 secondo me è stato un ottimo anno per il podcast. Prima di
tutto perché oggettivamente gli ascolti sono decuplicati. Se infatti a febbraio del 2020
festeggiavamo i 5.000 download, secondo le mie stime attuali a febbraio del 2021 festeggeremo
i 50.000. Ma a parte il mero conteggio dei numeri questa crescita si è rispecchiata sulla
community. Il gruppo Telegram infatti è cresciuto in termini sia di numeri che di qualità dei
discorsi e delle interazioni. Di giorno in giorno infatti si alternano discorsi tecnici a scambi di
battute e di opinioni sempre molto interessanti, che sono anche spesso state fonte di ispirazione
per alcuni episodi. E da questo punto di vista io credo che anche gli episodi in sé siano migliorati,
sia per la qualità degli argomenti trattati, sia per il fatto che è migliorato anche il processo
di produzione. E spero che su questo punto siate d'accordo con me, perché se da un lato ho provato
a migliorare la qualità dell'audio, dall'altro ho anche provato a non scrivere più il testo di
tutti gli episodi, ma di prepararmi solamente una scaletta di argomenti al fine di cercare di
rendere il discorso meno robotico e un po' più naturale. Per quanto riguarda invece questo 2021,
ho riflettuto a lungo su cosa avrei potuto fare per migliorare il podcast e la prima idea che mi
era venuta in mente era quella di incrementare il numero di episodi, provando quindi a pubblicarne
magari 3 o addirittura 4 al mese. Poi però ho cambiato idea. Primo perché probabilmente non
avrò il tempo di registrare così tanti episodi. Secondo perché a pensarci bene mi sembra un ottimo
modo per peggiorare la qualità del singolo episodio e questo non mi va perché sarebbe uno spreco sia
del mio sia del vostro tempo. Allora ho deciso che il numero di episodi resterà nella media,
quindi circa 26 in tutto l'anno, mentre un po' di impegno in più sarà profuso nel ricercare più
informazioni interessanti, nell'inserire più aneddoti e magari più spunti di riflessione. E ho
inoltre intenzione anche di inserire qualche collaborazione con altri podcaster o youtuber.
Se poi dovesse rivelarsi una strada percorribile forse stavo pensando anche di inserire qualche
mini puntata, qualche pillola diciamo così, che racconti un'informazione, un esempio in pochissimi
minuti. Questa però per ora è solo un'idea e quindi staremo a vedere come si evolverà nel
corso dell'anno. Abbiamo quindi delineato i nostri buoni propositi per il nuovo anno. Se voi non lo
avete mai fatto vi consiglio di farlo anche perché è un ottimo modo per misurare i propri progressi
di anno in anno. Se invece lo fate abitualmente saprete meglio di me che da soli i propositi non
bastano. Che si tratti infatti di vita lavorativa o vita personale non sempre è facile portare avanti
gli obiettivi che ci si è prefissati. Se infatti si studia o si lavora come libero professionista
o in generale si hanno delle scadenze a medio o lungo termine non sempre è facile organizzare il
proprio lavoro. Ci sono persone che lo fanno naturalmente ma il più delle volte si finisce
col fare poco o quasi niente quando la scadenza è lontana per poi incrementare il lavoro e anche lo
stress e le corse man mano che la scadenza si avvicina. Nei casi peggiori nell'ultima settimana
si fanno le nottate o addirittura non si riesce a consegnare il lavoro in tempo. Se poi si parla
della vita privata allora è ancora peggio. Tempo libero, progetti personali, il cosiddetto tempo
di qualità, quello che trascorriamo con i nostri amici e i nostri cari, sono in generale i primi
a saltare dandoci così quella sensazione di stare trascorrendo la nostra vita soltanto a lavorare.
Ora ci sono persone per le quali tutto questo non è un problema o perché non gli importa dei
ritardi e non si fanno prendere dall'ansia o dallo stress o perché riescono naturalmente ad essere
organizzati a svolgere le attività al momento giusto ma io e credo anche tanti altri là fuori
non apparteniamo a nessuna di queste due categorie. Personalmente ho bisogno di organizzarmi, di tenere
sotto controllo lo stato di avanzamento dei lavori, di pianificare e soprattutto di contenere
lo stress. Per questo motivo la mia vita è letteralmente cambiata nel momento in cui ho
iniziato ad applicare in modo continuativo e proficuo una tecnica di gestione e pianificazione
del tempo e se sono qui oggi a parlarvene è perché essa mi ha permesso di riacquistare
il controllo sulle mie giornate e di non stare semplicemente lì a reagire agli eventi.
Di tecniche di gestione del tempo ne esistono davvero tantissime ed è subito fondamentale
capire che non ce n'è una migliore di un'altra. Anche più avanti infatti vi descriverò quella
che ho utilizzato fino ad ora e quella che intendo utilizzare d'ora in poi ma ciò non vuol dire che
queste due tecniche siano migliori di altre, semplicemente sono quelle che io ritengo più
adatte a me. Per qualcun altro infatti potrebbero essere inutili o addirittura controproducenti ma
ne parleremo più avanti. Dicevamo dunque che le tecniche sono moltissime e alcune si assomigliano
e hanno delle piccole varianti perché magari nate tutte dalla stessa tecnica madre, diciamo così.
Altre invece possono essere radicalmente diverse fra loro ma un altro aspetto molto
importante da capire è che non tutte sono applicabili a tutti i casi. Ce ne sono infatti
di più adatte per chi lavora maggiormente in solitaria e si contrappongono a quelle pensate
per chi fa lavori in cui c'è un maggior rapporto con gli altri. Oppure ce ne sono di specifiche
per chi segue per molto tempo progetti molto grandi e queste si contrappongono a chi invece
svolge contemporaneamente molti progetti con attività più piccole. Ci sono poi tecniche
specifiche per lavorare a determinati progetti, se siete ad esempio informatici pensate alle
metodologie Agile o al Kanban, o ce ne sono di molto adatte allo studio ad esempio come la
tecnica del pomodoro di cui abbiamo già parlato qualche episodio fa. Tutti questi metodi però hanno
in comune un obiettivo che è quello di migliorare la qualità della vita di chi li utilizza e tale
obiettivo viene solitamente perseguito in due modi aumentando la produttività della persona e
diminuendone al contempo lo stress. Per la produttività ogni tecnica ha il suo mix di
regole e consigli per incrementare la disciplina, la concentrazione e soprattutto la consapevolezza.
Mentre per lo stress di solito si lavora su quella che è la percezione del fallimento cercando di
diminuirla o di addirittura azzerarla. In ogni caso qualunque sia la tecnica l'idea di fondo
resta sempre la stessa e cioè che non si può fare tutto. Il tempo nonché la nostra attenzione
sono risorse limitate e certamente non le possiamo creare dal nulla. Applicando però la giusta
tecnica possiamo impegnarci per sfruttarle al meglio. Personalmente ho utilizzato per più di
tre anni e mezzo la Getting Things Done anche nota come GTD che è una tecnica che si basa su
una pianificazione delle attività e dei progetti su base giornaliera e settimanale. Come ho detto
è una delle tante tecniche disponibili e all'epoca la scelsi perché sembrava soddisfare al meglio il
mio bisogno di fare ordine. Quello era infatti un periodo nel quale avevo tante attività da
svolgere anche molto diverse fra loro sia in ambito privato che lavorativo e avevo notato
che la mia attenzione iniziava a frammentarsi, iniziavo a dimenticare di fare determinate cose
e quindi ho sentito il bisogno di fare qualcosa in merito. Con il senno di poi devo dire che è
stata un'ottima idea, infatti man mano che il tempo passava e che io personalizzavo anche la
tecnica per adattarla meglio alle mie esigenze, perché vi ricordo che queste tecniche sono sempre
solo un'impostazione, poi dipende da chi le utilizza, decidere qual è il modo migliore. Con
il tempo dicevo ho imparato tantissime cose sia su me stesso sia sul modo in cui si organizza
il proprio tempo e le proprie attività. Una delle cose più importanti che ho capito ad esempio di me
stesso è che per me il multitasking non funziona. Svolgere infatti due o più attività contemporaneamente
non solo mi fa stancare di più ma mi richiede più tempo di quanto me ne occorrerebbe per svolgere
quelle stesse attività in sequenza. Un'altra cosa che ho imparato è non reagire immediatamente agli
eventi, a meno che non ce ne sia effettivamente bisogno, ma semplicemente annotarli e successivamente
analizzarli e pianificare eventualmente il da farsi. E ancora ho imparato a conoscere i miei
limiti e quindi a pianificare le mie attività di conseguenza, in modo da evitare la procrastinazione
e da poter gestire eventualmente degli imprevisti. Ma forse la cosa più importante è che fino a
quattro anni fa praticamente non riuscivo assolutamente a comprendere è il valore di dire
di no. Imparando infatti a capire quanto vale il mio tempo o la mia attenzione e contemporaneamente
imparando a valutare quante di queste risorse sono necessarie per svolgere una determinata
attività e dove vengono normalmente impiegate, ho automaticamente sviluppato la capacità di
rifiutare o abbandonare quelle attività che non hanno un adeguato rapporto costi benefici. Il
risultato di tutto questo è che nel corso di questi anni la mia produttività è aumentata
moltissimo. Ovviamente non dimentico più di fare le cose e poco per volta ho iniziato a migliorare
e limare qui e lì i vari aspetti della tecnica. Sono entrato così in una sorta di circolo
virtuoso che mi ha portato a spingere la tecnica io credo al limite. Oramai infatti porto avanti
così tante attività contemporaneamente che questo tipo di organizzazione non credo faccia più per me
e quando dico tante intendo che in tre anni e mezzo circa di sole attività personali e
side project, perché i progetti di lavoro vengono gestiti con degli strumenti appositi,
ho totalizzato più di 13.200 attività svolte. Per quest'anno quindi ho deciso di passare ad
una tecnica chiamata Commitment Inventory che si basa su principi diversi che permettono di
pianificare in modo meno stringente suddividendo le attività per categoria e non per progetto.
Sinceramente io spero che questo possa permettermi di migliorare ancora. Tuttavia per ora non ho
granché da dirvi sui risultati perché la sto utilizzando da soli pochi giorni. Magari,
vedremo, potrebbe essere un buon argomento per l'ultimo episodio di quest'anno.
Bene, io spero di essere riuscito a trasmettervi quanto è importante per me organizzare le
attività. Praticamente parlando lo faccio tutti i giorni in modo abbastanza minuzioso e questo mi
permette sia di essere efficiente sia di non sentirmi troppo oppresso dalle incombenze della
giornata. Siccome quindi questo argomento mi sta molto a cuore, ho pensato di condividerlo
con tutti voi e se vi ho convinto a provare almeno una di queste tecniche vi lascio in
descrizione un interessante test che potete svolgere per capire qual è quella più adatta
a voi, almeno dal punto di vista teorico. Vi lascio anche il referral all'app che utilizzo
io per la mia organizzazione. Se volete registrarvi a partire da quel link credo che il sistema dia
una specie di sconto a entrambi, ma sinceramente non ho approfondito perché l'app può essere
utilizzata anche in modo gratuito. Direi quindi che non mi resta altro che salutarvi, augurarvi
un buon 2021 e ricordarvi che un informatico risolve problemi, a volte anche usando il computer.

