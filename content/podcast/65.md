---
authors: [Valerio Galano]
title: "Snippet - La DARPA Grand Challenge"
layout: episode
episode_type: full
series: [Snippet]
categories: [podcast]
tags: [ai,aneddoto,artificiale,autonoma,darpa,guida,intelligenza,storia]
seasons: 2
number: 65
date: Sun, 12 Sep 2021 04:00:19 +0000
audio: "episodes/PIC65.mp3"
audio_duration: 339
audio_size: 5420093
transcript: transcripts/PIC65.srt
url: /episodes/65
aliases: 
  - /65
image: "covers/PIC65.png"
explicit: "false"
draft: false
type: podcast
---
Una corsa automobilistica senza piloti.<br />
<br />
Fonti:<br />
Hello World. Essere umani nell'era delle macchine - <a href="https://amzn.to" rel="noopener">https://amzn.to</a>/3iswKjC <br />
Wacky Races - <a href="https://it.wikipedia.org/wiki/Wacky_Races" rel="noopener">https://it.wikipedia.org/wiki/Wacky_Races</a> <br />
<br />


{{< support >}}

Attrezzatura:<br />
Shure Microfono Podcast USB MV7 - <a href="https://amzn.to/3862ZRf" rel="noopener">https://amzn.to/3862ZRf</a> <br />
Neewer NW-5 Pannello fonoassorbente - <a href="https://amzn.to/3rysTFP" rel="noopener">https://amzn.to/3rysTFP</a> <br />
<br />
Utilizzando i link affiliati, il costo di un qualsiasi acquisto non sarà maggiore per te, ma una piccola parte del ricavato servirà per sostenere il progetto.<br />
<br />


{{< credits season="season2" >}}

<!-- more -->

## Testo dell'episodio

Quelli che come me sono stati bambini negli anni 80 e 90 ricorderanno molto probabilmente
un cartone animato prodotto da Anna e Barbera il cui titolo era Wacky Racers. In Italia andò in
onda sulla Rai e su molte altre reti regionali e rimase nell'immaginario degli spettatori con il
nome di La Corsa Più Pazza del Mondo, tipologia di titolo che peraltro in quel periodo andava
molto di moda. La trama di questo cartone era tanto folle quanto semplice in puro stile Anna
e Barbera. Per 17 episodi una serie di assurdi automobili si affrontavano in una gara a tappe
senza esclusione di colpi. Tra i veicoli in gara si poteva trovare di tutto, un trattore di legno
con ruote fatte da seghe circolari, un carro armato, un biplano della prima guerra mondiale,
un enorme masso guidato da cavernicoli e perfino una casa gotica su ruote con un drago all'interno
che faceva sia da lanciafiamme che da propulsione aggiuntiva. Ogni episodio si svolgeva in una corsa
su improbabili tracciati con l'impiego dei più assurdi trucchi per svantaggiare gli avversari e
sfruttare i vantaggi dati dalle strane caratteristiche delle vetture in gara. Ovviamente
ciascuno di questi episodi si concludeva puntualmente con un maxitamponamento o con
l'eliminazione sistematica di tutti i concorrenti in gara. Insomma, tutto regolare per un cartone
animato disegnato negli Stati Uniti alla fine degli anni 60, ma un po' meno ordinario se invece
si immagina una scena del genere nel deserto del Mojave nei primi anni 2000. Eppure questo è proprio
ciò che accadde il 13 novembre del 2004. La DARPA, infatti, l'agenzia per la difesa statunitense già
famosa per altri progetti di un certo livello nel campo informatico come ad esempio internet,
organizzò per quel giorno una competizione inedita e un po' folle. Una gara tra veicoli a guida
autonoma chiamata il DARPA Grand Challenge. Si trattava del 2004, la guida autonoma era ancora
un sogno ben lungi dall'apparire anche solo a portata di mano. La stessa DARPA era già al
lavoro sull'argomento da 20 anni e dopo una spesa di mezzo miliardo di dollari era ancora in alto
mare. Quindi qualcuno nell'agenzia ebbe l'idea di bandire questa gara, nella speranza di trovare
fra i partecipanti delle soluzioni interessanti da poter sviluppare successivamente. Il percorso
era tutt'altro che semplice, si trattava di 230 chilometri di salite e discese, massi,
ostacoli vari, corsi d'acqua, strettoi e campi aperti. Ma ad ogni modo la risposta fu sorprendente,
ben 106 squadre presentarono altrettanti veicoli degni del cartone animato di Hanna e Barbera.
C'erano Monster Truck, Dune Buggy, carri armati e persino motociclette che stavano in piedi da sole.
L'unica cosa che mancava erano ovviamente gli armamenti, ma quelli non furono necessari a far
concludere il tutto come un episodio delle Wacky Races. Innanzitutto gli organizzatori dovettero fare
alcune verifiche e selezionarono solo 15 partecipanti, definendoli abbastanza sicuri da
poter affrontare il percorso. Ma nonostante ciò la gara si concluse dopo appena 11 chilometri. Uno
dei veicoli si ribaltò prima di partire, la moto cadde poco dopo la linea di partenza e le altre
vetture si fermarono contro ostacoli vari, massi, staccionate, filo spinato, fossi. La mia preferita
però è l'auto che rimase bloccata fra due cespugli trasportati dal vento. In pratica trovandosene uno
davanti e l'altro dietro e credendoli ostacoli inamovibili, continuò a fare manovra avanti
indietro finché qualcuno non andò a liberarla e ovviamente fu squalificata. Il risultato migliore
l'ottenne il veicolo della Carnegie Mellon University che raggiunse appunto i 11 km di
distanza per poi bloccarsi su una pendenza sulla quale rimase a slittare fino a dar fuoco ai
pneumatici. Tutto ciò potrebbe sembrare un disastro, potrebbe risultare difficile immaginare come sia
possibile che oggi, dopo meno di 20 anni, aziende automobilistiche come ad esempio la Tesla siano
in grado di produrre auto che rivelano un buon livello di autonomia nella guida. Ma in realtà
quelle catombe di veicoli rappresentò un enorme passo avanti. Le idee si raffinarono, i progetti
migliorarono e dopo solo un anno, nel 2005, l'edizione successiva della gara vide tutti i
concorrenti battere il record degli 11 km e ben cinque di questi completare il percorso senza
il bisogno di assistenza umana. Grazie per aver ascoltato Snippet, una rubrica di Pensieri
in Codice. Scopri tanti altri contenuti sul sito pensieriincodice.it

