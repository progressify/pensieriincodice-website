---
authors: [Valerio Galano]
title: "Ep.18 - Crittografia e Informatica. Storia di un rapporto simbiotico"
layout: episode
episode_type: full
series: []
categories: [podcast]
tags: [aes,crittografia,de/cifrare,frary,https,informatica,sha]
seasons: 1
number: 18
date: Wed, 02 Oct 2019 05:00:09 +0000
audio: "episodes/PIC18.mp3"
audio_duration: 837
audio_size: 33471215
transcript: transcripts/srt/PIC18.srt
url: /episodes/18
aliases: 
  - /18
image: "images/covers/PIC18.png"
explicit: "no"
draft: false
type: podcast
---
Crittografia e Infomatica formano da sempre un connubio estremamente importante. Ogni utente gode di questa simbiosi ogni giorno ma, nella maggior parte dei casi, non ne ha alcuna percezione.<br /><br />Fonti:<br />Mark Frary - De/Cifrare - <a href="https://amzn.to/3sKPRsL" rel="noopener">https://amzn.to/3sKPRsL</a>  <br /><br />VOTA CON UN LIKE -> <a href="http://vota.pensieriincodice.it" rel="noopener">http://vota.pensieriincodice.it</a> <br /><br />Festival del podcasting<br /><a href="https://festivaldelpodcasting.it/" rel="noopener">https://festivaldelpodcasting.it/</a> <br /><br />Per sostenere il podcast:<br />Compra su Amazon partendo da questo link* - <a href="https://amzn.to/2MGITWk" rel="noopener">https://amzn.to/2MGITWk</a>  <br />Regalami qualcosa dalla wishlist - <a href="https://pensieriincodice.it/360s8Kx" rel="noopener">https://pensieriincodice.it/360s8Kx</a><br /><br />Attrezzature:<br />Microfono Blue Yeti* - <a href="https://amzn.to/3kSE35f" rel="noopener">https://amzn.to/3kSE35f</a>  <br />Filtro anti-pop* - <a href="https://amzn.to/3baPMsh" rel="noopener">https://amzn.to/3baPMsh</a>  <br />Filtro anti-pop* - <a href="https://amzn.to/2MH0Wf1" rel="noopener">https://amzn.to/2MH0Wf1</a>  <br />Schermo fonoassorbente* - <a href="https://amzn.to/3sOZE0P" rel="noopener">https://amzn.to/3sOZE0P</a>  <br /><br />* Il costo di acquisto non sarà maggiore per te, ma Amazon mi girerà una piccola parte del ricavato. <br /><br />Canale Telegram - <a href="http://bit.ly/joinPicTelegram" rel="noopener">http://bit.ly/joinPicTelegram</a> <br />Profilo Instagram - <a href="http://bit.ly/picInstagram" rel="noopener">http://bit.ly/picInstagram</a> <br /><br />Spreaker - <a href="http://bit.ly/picSpreaker" rel="noopener">http://bit.ly/picSpreaker</a> <br />Youtube - <a href="http://bit.ly/picYT" rel="noopener">http://bit.ly/picYT</a> <br />Spotify - <a href="http://bit.ly/picSpotify" rel="noopener">http://bit.ly/picSpotify</a> <br />Itunes - <a href="http://bit.ly/picItunes" rel="noopener">http://bit.ly/picItunes</a> <br /><br />Crediti:<br />Montaggio - Daniele Galano - <a href="http://bit.ly/2UkKzXk" rel="noopener">http://bit.ly/2UkKzXk</a> <br />Voce intro - Costanza Martina Vitale<br />Musica - Kubbi - Up In My Jam<br />Musica - Light-foot - Moldy Lotion<br />Cover e trascrizioni - <a href="https://it.linkedin.com/in/francesco-zubani-5957081a6" rel="noopener">Francesco Zubani</a>

<!-- more -->

## Testo dell'episodio

Pensieri in codice, idee dal mondo del software a cura di Valerio Galano.
Buongiorno a tutti e ben ritrovati per un nuovo episodio di Pensieri in Codice, il podcast
in cui parliamo di argomenti presi dal mondo del software, di internet e della programmazione.
Come state? Io purtroppo oggi ho un po' di mal di gola e spero che la voce mi assista
fino a fine puntata, però ci tenevo a registrare questo episodio, prima di tutto perché quello
della settimana scorsa è saltato a causa di alcuni impegni lavorativi, ma soprattutto
per ringraziare tutti quelli che hanno votato Pensieri in Codice come miglior podcast emergente
del 2019. Se non lo sapete, infatti, Pensieri in Codice è candidato al festival del podcasting
di Milano nella categoria podcast emergenti e c'è tempo fino al 10 ottobre per andarlo
a votare su Instagram. Vi basterà collegarvi al sito vota.pensieriincodice.it, di cui trovate
anche il link in descrizione, e vi si aprirà il post Instagram al quale mettere un like
per dare il vostro voto. Fino ad ora siete stati più di 350 e vi ringrazio tutti uno
per uno e in particolare ringrazio due ascoltatori, Vincenzo e Gianfranco, che si sono impegnati
particolarmente a pubblicizzare il podcast. Invito quindi tutti quelli che non hanno ancora
votato a farlo al più presto e vi ricordo anche che il 12 sarò presente anch'io al festival del
podcasting, quindi sarà una buona occasione per incontrarci e scambiare quattro chiacchiere. Se
vi va di partecipare e volete organizzarvi con me e gli altri ascoltatori potete unirvi al gruppo
Telegram di Pensieri in Codice cercando su Telegram appunto Pensieri in Codice o cercando
il link in descrizione. Ora però bando alle ciance e diamo inizio all'episodio di oggi.
Nella nostra epoca l'informatica e la crittografia sono due scienze che vivono
uno straordinario rapporto simbiotico. Ogni giorno noi utilizziamo meccanismi di crittografia
estremamente avanzati senza nemmeno rendercene conto. Quando navighiamo sul web ad esempio,
quando inviamo messaggi con whatsapp o telegram, quando ci colleghiamo a una rete wifi, ognuno di
questi gesti che per noi sono ormai azioni perfettamente normali mette in moto una serie
di algoritmi che criptano e decriptano in modo a noi del tutto trasparente tutti o buona parte
dei dati che trasmettiamo e riceviamo. In questo senso possiamo tranquillamente affermare che senza
crittografia internet così come noi lo conosciamo non esisterebbe e quindi l'informatica moderna non
potrebbe mai in alcun modo fare a meno della crittografia. Per contro anche la crittografia ha
ricevuto un enorme giovamento dalla diffusione dell'informatica. La scienza che studia il modo
di nascondere le informazioni ad occhi indiscreti infatti ha una storia molto lunga che inizia
addirittura tra i 6.000 e i 5.000 anni fa e nel corso dei secoli ha ovviamente attraversato un
susseguirsi di cambiamenti e miglioramenti ma con l'avvento dell'informatica essa ha subito un'enorme
spinta sul piano tecnologico e ha potuto fare e sta ancora facendo enormi passi in avanti.
Cerchiamo però di non correre troppo e proviamo a capire almeno a grandi linee cosa si intende
in generale per criptografia e come questa scienza si sia evoluta nel corso della storia. A questo
proposito in descrizione trovate il link ad amazon del libro De Cifrare di Mark Frary che
vi consiglio assolutamente di leggere e che racconta la storia ed il funzionamento dei più
famosi cifrari conosciuti. Come accennavamo prima la crittografia nasce più di 5.000 anni fa nella
valle dell'indo. La sua utilità è banalmente chiara fin da subito. Da sempre l'uomo produce
e utilizza informazioni quindi possedere determinate informazioni che altri non hanno
può rappresentare un vantaggio competitivo. Per questo motivo avere la capacità di celare
informazioni quando è necessario archiviarle o trasmetterle ad altri contribuisce enormemente
a migliorare la propria condizione strategica. Ora che si parli di un generale romano che deve
pianificare l'attacco con i suoi alleati in accampamenti distanti o di un telegrafista della
seconda guerra mondiale che deve comunicare gli ordini ai soldati in campo o di un utente amazon
che deve inviare i dati della propria carta di credito per completare un pagamento, è chiaro
che nessuno dei tre vorrebbe che nemici o malintenzionati potessero leggere le informazioni
che stanno trasmettendo. E crittografia vuol dire proprio scrittura nascosta. Infatti essa ha lo
scopo di scrivere le informazioni in modo tale che solo chi è in possesso dei giusti strumenti sia
poi in grado di leggerle. Come ampiamente descritto nel libro De Cifrare, nel corso dei
secoli i metodi per ottenere questo risultato si sono susseguiti sempre più ingegnosi e sempre più
complessi e alcuni di essi rimangono tutt'oggi misteriosi e incompresi. Dischi d'argilla che
permettevano di convertire i pittogrammi, bastoni intorno ai quali arrotolare strisce di stoffa su
cui erano scritti i messaggi. Cifrari via via sempre più complessi. Codici studiati sia per
uso militare che commerciale. Macchine da scrivere con complicatissimi meccanismi interni.
Algoritmi sempre più avanzati. Dall'antichità fino ai giorni nostri i crittografi hanno sempre
dovuto lavorare per migliorare le tecniche e renderle più efficienti e sicure. E questo per
un motivo molto semplice. Da quando esiste la figura del crittografo esiste anche quella del
crittoanalista il cui compito è appunto quello di tentare di rompere un metodo di crittografia
e quindi riuscire a decifrare i messaggi anche senza essere in possesso degli strumenti normalmente
necessari. Ogni volta che un decifratore riesce nel suo intento rende obsoleto il metodo di
crittografia che ha scardinato e di conseguenza se si vuole continuare a trasmettere informazioni
in sicurezza diventa necessario sostituire tale metodo con uno più robusto. E neanche a dirlo uno
dei più importanti crittoanalisti della storia è anche l'uomo il cui lavoro ha contribuito
enormemente alla nascita dell'informatica moderna. Il suo nome era Alan Turing e il suo lavoro al
Bletchley Park per decrittare i cifrari tedeschi contribuì con buona probabilità a ridurre
sensibilmente la durata della seconda guerra mondiale. Anche se questo è argomento per un
altro episodio e magari ne parleremo in futuro. Ad ogni modo l'avvento dei computer ha rivoluzionato
il mondo della crittografia. Infatti la potenza sempre crescente dei calcolatori ha permesso da
un lato di semplificare le procedure necessarie per codificare le informazioni quindi riducendo
lo sforzo e i tempi necessari e dall'altro ha portato alla creazione di metodi sempre più
complessi e più difficili da violare. Al tempo stesso molti dei cifrari che prima di allora
sembravano inviolabili diventarono improvvisamente obsoleti perché gli attacchi a forza bruta e cioè
quelli che necessitano di molti tentativi per trovare il modo di rompere la cifratura
divennero estremamente semplici da eseguire per mezzo di un computer. Il discorso crittografia
quindi si è ormai spostato in gran parte nel mondo virtuale e come dicevamo all'inizio di
questo podcast è proprio qui che ha dato un enorme contributo allo sviluppo delle funzionalità che
gli utenti utilizzano ogni giorno. Se non esistesse la crittografia infatti tutte le operazioni
quotidiane come acquistare da un e-commerce, accedere a un sito con username e password, inviare
un messaggio non sarebbero possibili e attenzione questo non perché sarebbe tecnicamente impossibile
eseguire tali operazioni quanto piuttosto perché farlo non sarebbe sicuro. Su internet infatti
l'abbiamo già accennato nell'episodio 10 su come creare un data bridge per errore che se non
l'avete sentito vi consiglio di farlo perché è un episodio davvero interessante. Inviare dati
verso una certa destinazione come ad esempio il server di amazon significa impacchettare questi
dati e affidarli ad una serie di computer che se li passano uno dopo l'altro facendo in modo da
recapitarli al destinatario. Ovviamente sto semplificando il discorso ma quello che ci
interessa è la logica. Ora quindi diventa ovvio che se non avessimo un sistema per crittare le
informazioni spedite chiunque lungo la strada potrebbe leggerle e impossessarsene e non devo
certo spiegarvi cosa potrebbe accadere se qualcuno entrasse in possesso dei dati della vostra carta
di credito no? In effetti il concetto è più o meno quello di una cartolina. Immaginate infatti
che le informazioni che viaggiano su internet sia quelle che inviamo che quelle che riceviamo
siano essenzialmente scritte su delle cartoline e spedite tramite il classico servizio postale
nazionale. E' ovvio che oltre al legittimo destinatario qualsiasi addetto della posta,
fattorino o postino che abbia sotto mano la cartolina potrebbe semplicemente girarla e
leggerne il messaggio. E voi scrivereste mai informazioni importanti su una cartolina?
Ovviamente no. In realtà però noi lo facciamo tutti i giorni e migliaia di volte al giorno.
Solo che lo facciamo in modo virtuale e proprio per garantire la nostra sicurezza quelle
informazioni sono cifrate e solo il destinatario ha gli strumenti necessari per decifrarle.
Ho già in programma di approfondire il concetto di criptografia applicata all'informatica nei
prossimi episodi di Pensieri in Codice poiché questo è un argomento piuttosto vasto e servirebbe
un podcast di almeno un'ora anche solo per descrivere sommariamente le varie applicazioni.
Tuttavia ci tengo a menzionare brevemente almeno gli algoritmi più utilizzati in modo
da renderci conto di quanto siano importanti per la nostra vita quotidiana. Anche se noi
neanche ci accorgiamo della loro presenza. Il primo di questi algoritmi prende il nome
di criptografia a chiave pubblica. Moltissimi non l'avranno mai sentito nominare ma esso è
alla base delle comunicazioni tra il nostro browser e i cosiddetti siti sicuri, cioè quelli
che utilizzano il protocollo HTTPS con certificato per stabilire una connessione protetta. In
pratica questi siti proteggono tutte le comunicazioni con il nostro browser criptando
tutti i dati che vengono trasmessi in entrambe le direzioni. Per ottenere questo risultato però è
necessario che sia il browser sia il sito destinatario abbiano degli strumenti in comune
e che tali strumenti non siano in possesso di nessun altro nel mondo e proprio per accordarsi
su questi strumenti, dato che i due non si conoscono, utilizzano la criptografia a chiave
pubblica. Una seconda applicazione di criptografia è la codifica della connessione wifi che prende
il nome di WPA, Wifi Protected Access, e di cui al momento esistono varie versioni più o meno
sicure. Parlando in generale però noi ogni giorno entriamo in contatto con moltissime reti wifi e
per accedere ad ognuna di esse di solito abbiamo bisogno di una password. Al momento della
connessione il nostro smartphone o il nostro pc e l'access point wireless si accordano diciamo
così fra loro e fanno sì che tutte le trasmissioni che effettuano siano criptografate per evitare
che un qualsiasi dispositivo presente nel raggio del segnale radio possa captare e decifrare alcun
tipo di informazione, compresi i servizi utilizzati e i siti visitati. Ed ecco perché è sconsigliatissimo
utilizzare reti wifi sprovvisse di password. Infine altri due algoritmi di criptografia
ampiamente utilizzati sono l'Advanced Encryption Standard e il Secure Hash Algorithm, entrambi
impiegati per le operazioni di cifratura e decifratura dei file delle trasmissioni e nel
caso del secondo anche utilizzato per la creazione e la verifica delle firme digitali.
Per ora direi che possiamo affermarci qui con questa introduzione alla criptografia informatica.
Nei prossimi episodi prenderemo in esame qualcuno di questi algoritmi e proveremo a capire un po'
più nel dettaglio come funzionano. Voi nel frattempo fatemi sapere se l'argomento vi
interessa e nel caso quale algoritmo preferireste sentire approfondito qui su Pensieri in Codice.
Come al solito io vi ringrazio per essere arrivati fin qui. Vi ricordo che potete aiutare
questo progetto votando il podcast, condividendo gli episodi sui vostri social ed entrando a far
parte del nostro gruppo Telegram che potete cercare direttamente come Pensieri in Codice
o che potete raggiungere dal link in descrizione. Infine vi ricordo che se volete potete trovarmi
come Valerio Galano su Instagram. Vi saluto e vi do appuntamento al prossimo episodio.

